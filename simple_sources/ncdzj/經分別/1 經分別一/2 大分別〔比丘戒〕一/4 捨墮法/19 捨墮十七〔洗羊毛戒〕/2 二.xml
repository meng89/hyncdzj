<doc type="for_machine">
    <body>
        <head>
            二
        </head>
        <p>「任何」者，無論何者亦……乃至……。</p>
        <p>「比丘」者，……即此所謂「比丘」之意。</p>
        <p>「非親里」者，非繫屬父母親里至七世者。</p>
        <p>「比丘尼」者，於二部僧中受具戒者。</p>
        <p>令「浣之！」如此命令者，突吉羅；浣之者，捨墮。令「染」者，突吉羅；染之者，捨墮。令「梳」者，突吉羅；梳之者，捨墮。應捨於僧、別眾或人。「諸比<ref cRef="PTS.Vin.3.236"/>丘！應如是捨：『諸大德！此羊毛由我令非親里比丘尼浣之物，應捨之。我今以此捨於僧。』『〔僧〕當還與。』『〔別眾〕當還與。』『我當還與大德。』」</p>
        <p>於非親里有非親里想，令浣羊毛者，捨墮。於非親里有非親里想，令浣、染羊毛者，一捨墮、一突吉羅。於非親里有非親里想，令浣、梳羊毛者，一捨墮、一突吉羅。於非親里有非親里想，令浣、染、梳羊毛者，一捨墮、二突吉羅。</p>
        <p>於非親里有非親里想，令染羊毛者，捨墮。於非親里有非親里想，令染、梳羊毛者，一捨墮、一突吉羅。於非親里有非親里想，令染、浣羊毛者，一捨墮、一突吉羅。於非親里有非親里想，令染、梳、浣羊毛者，一捨墮、二突吉羅。</p>
        <p>於非親里有非親里想，令梳者，捨墮。於非親里有非親里想，令梳、浣羊毛者，一捨墮、一突吉羅。於非親里有非親里想，令梳、浣、染羊毛者，一捨墮、二突吉羅。</p>
        <p>於非親里有疑想……乃至……。</p>
        <p>於非親里有親里想……乃至……。</p>
        <p>令浣他人之羊毛者，突吉羅。令唯依比丘尼僧受具戒者浣之，突吉羅。</p>
        <p>於親里有非親里想者，突吉羅；於親里有疑想者，突吉羅；於親里有親里想者，不犯也。</p>
        <p>由親里比丘尼浣之、以非親里比丘尼為助力者時、不語而浣時、令浣未使用之羊毛製品時，令式叉摩那、令沙彌尼〔浣之〕，癡狂者、最初之犯行者，不犯也。</p>
    </body>
    <ps></ps>
</doc>
