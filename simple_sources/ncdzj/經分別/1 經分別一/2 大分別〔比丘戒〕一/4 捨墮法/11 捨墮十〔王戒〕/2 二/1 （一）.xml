<doc>
    <meta/>
    <body>
        <head>
            （一）
        </head>
        <p>「若〔……〕為比丘」者，為比丘，以比丘為對象，要與比丘也。</p>
        <p>「王」者，為統治之人。</p>
        <p>「大臣」者，食王之俸祿者。</p>
        <p>「婆羅門」者，婆羅門種姓之人也。</p>
        <p>「居士」者，謂除王、大臣、婆羅門外，其他之居士。</p>
        <p>「衣資」者，為黃金、或錢、或真珠、或寶珠。</p>
        <p>「以此衣資」者，為豫備之物。</p>
        <p>「購」者，為交易之意。</p>
        <p>「與〔……〕披」者，施與之意。</p>
        <p>若其使者至比丘處而言：「大德！為長老而持來此衣資，請長老受領衣資！」其比丘如是對其使者曰：「……賢者！其人乃諸比丘之執事人也。」不應如是說：「與彼！」或「彼蓄之！」或「當交易！」或「彼當購之！」</p>
        <p>若彼使者得執事人之同意，至比丘處而作如是言：「大德！長老所指示之執事人，我已得其同意。請長老時機到來，往矣！彼當以衣與汝。」諸比丘！冀望得衣之比丘至執事人處，當二、三次催促。「賢者！我要衣。」當勿云：「與我衣！持我衣來！交易我衣！去購我衣！」二次言之……乃至……三次言之……乃至……。</p>
        <p>若得者善；若不得者，至彼處寂默〔為其衣〕而立，不得坐、不得取食、不得<ref cRef="PTS.Vin.3.223"/>說法。若問：「汝為何而來？」之時，即云：「賢者！知之。」若坐、若取食、或說法者，即立破<a n="1"/>。應二次立、三次立。</p>
        <p>四次〔說〕催促者，可得四次〔默〕立；五次促之者，得立二次；六次促之者，不得立。</p>
    </body>
    <notes/>
    <ps/>
    <notes>
        <note n="1">立破（ṭhānaṁ bhañjati），依覺音等註，催促衣有語促（codanā）和默立（ṭhāna）二種。可三次語促、六次默立；即一語相當於二默，故得六語十二默；若四語可得四默，若五語可得二默之理也。下文示此。今云立破，即失去默立之效果，只許默立一次之意。</note>
    </notes>
</doc>
