<doc>
    <meta/>
    <body>
        <head>
            <ref cRef="PTS.Vin.3.238"/>
            二
        </head>
        <p>「任何」者，……即此所謂「比丘」之意。</p>
        <p>「捉」者，自取者捨墮。</p>
        <p>「金銀」者，言黃金〔等〕。</p>
        <p>「錢」者，迦利沙槃錢、銅錢、木錢、樹膠錢等，言一般所通用者。</p>
        <p>「令捉」者，令他取之者捨墮。</p>
        <p>「受其留置者<a n="1"/>」者，云：「此乃大德之物。」而〔為他〕留置（保存）者，受之，捨墮。</p>
        <p>應捨於僧中。「諸比丘！應如是捨：其比丘至僧中，偏袒右肩，禮上座比丘足，胡跪合掌白如是：『諸大德！我捉（取）金錢，應捨之。我今以此捨於僧。』捨已，自白懺悔其罪。應由一聰明賢能之比丘攝受其罪。若此有淨人或優婆塞來時，彼應如是言：『賢者！知此。』若彼雖言以此持來何物，亦不得言：『持來如斯如斯之物。』當示酥、油、蜜、石蜜等淨物。若彼由其〔錢〕交換淨物而持來，則除捉（取）金錢之比丘，所有之人皆可受用。如是得此者可；若不得者，彼當言：『賢者！應捨之。』若彼捨即可；若不捨者，應選具足五法之比丘，任捨金錢〔之比丘〕。即無愛行、無瞋行、無癡行、無怖行、知捨不捨也。</p>
        <p>諸比丘！當如是選任。初，乞請其比丘，乞請已，應由一聰明賢能之比丘於僧中唱言：</p>
        <p>『大德僧！請聽！若僧時機可者，僧選任某甲比丘為捨金錢〔比丘〕。』如是表白。</p>
        <p>『大德僧！請聽！僧選任某甲比丘為捨金錢比丘。諸大德中，選任某甲比丘為捨金錢比丘，忍者默然，不忍者請說。僧選任某甲比丘為捨金錢比丘竟。僧已忍……知解。』」</p>
        <p>由其所選任之比丘，當不作相<a n="2"/>而投之，若作相以投者，突吉羅。</p>
        <p><ref cRef="PTS.Vin.3.239"/>於金銀有金銀想而捉金銀者，捨墮；於金銀有疑想而捉金銀者，捨墮；於金銀有非金銀想而捉金銀者，捨墮。</p>
        <p>於非金銀有金銀想者，突吉羅；於非金銀有疑想者，突吉羅；於非金銀有非金銀想者，不犯也。</p>
        <p>於僧園內或於住處自捉或令捉而藏之言：「所有者當持去。」癡狂者、最初之犯行者，不犯也。</p>
    </body>
    <notes/>
    <ps/>
    <notes>
        <note n="1">Rhys Davids 之戒本，英譯雖是“or allow it to be kept in deposit for him”，今依下註及從意義上譯之。</note>
        <note n="2">不作相而投之（animittaṁ katvā pātetabbaṁ），若依覺音註，閉目、不想落在河、崖、叢林等處而投捨之。</note>
    </notes>
</doc>
