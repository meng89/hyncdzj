<doc>
    <meta/>
    <body>
        <head>
            一
        </head>
        <p>爾時，佛世尊在舍衛城祇樹給孤獨園。時，世尊聽許諸比丘用雨季衣。六群比丘知「世尊聽許用雨季衣」，即早求雨季衣，早作雨季衣而著用；因雨季衣破壞，裸形被雨淋也。諸比丘中少欲者……非難：「為何六群比丘，早求雨季衣，早作而著用，因雨季衣壞而裸形被雨淋耶？」時，諸比丘以此事白世尊。「愚人！汝等實早求雨季衣，早作而著用，因雨季衣壞而裸形被雨淋耶？」「實然！世尊！」佛世尊呵責：「愚人！汝等為何早求……著用……雨淋耶？愚人！此非令未信者生信……乃至……諸比丘！汝等當如是誦此學處——</p>
        <p>熱季<a n="1"/>之最後一月，比丘當求雨季衣，熱季之最後半月，當作而受用；若熱季<ref cRef="PTS.Vin.3.253"/>之最後一月以前求雨季衣，熱季之最後半月以前作而受用者，尼薩耆波逸提。」</p>
    </body>
    <notes/>
    <ps/>
    <notes>
        <note n="1">māso seso gimhānaṁ，熱季含春季四個月中之最後一個月。熱季者，自十二月十六日至四月十五日，故至三月十六日以後得求雨季衣，至四月一日得縫製著用，不得在此以前求製之意。《善見律》言四月十六日製而五月一日受持者，以 āsāḷha 月（此地之三月十六日─四月十五日）為四月，sāvaṇa 月（此地之四月十六日至五月十五日）為五月，此見於印度曆。</note>
    </notes>
</doc>
