<doc type="for_machine">
    <body>
        <head>
            二
        </head>
        <p>「熱季之最後一月，比丘當求雨季衣」者，至前曾施雨季衣之諸人處，當作如是言：「雨季衣之時也，雨季衣之時令也，其他眾人亦施與雨季衣。」不可言：「與我雨季衣，雨季衣持來與我，為我交換雨季衣，為我購雨季衣。」</p>
        <p>「熱季之最後半月，當作而受用」者，熱季之剩半月，當縫製受用也。</p>
        <p>「熱季之最後一月以前」者，於熱季剩一月以上之時，求雨季衣者，捨墮。</p>
        <p>「熱季之最後半月以前」者，於熱季剩半月以上之時，縫製著用者，捨墮。應捨於僧、別眾或人。「諸比丘！應如是捨：『諸大德！此雨季衣由我於熱季剩一月以上時求；於熱季剩半月以上時作而著用之，應捨之。我今以此捨於僧。』『〔僧〕當還與。』『〔別眾〕當還與。』『我當還與大德。』」</p>
        <p>於熱季剩一月以前，有過想而求雨季衣者，捨墮；於熱季剩一月以上，有疑想而求雨季衣者，捨墮；於熱季剩一月以上，有一月以下想而求雨季衣者，捨墮。</p>
        <p>於熱季剩半月以上，有過想而製作著用雨季衣者，捨墮；於熱季剩半月以上，有餘想而製作著用雨季衣者，捨墮；於熱季剩半月以上，有半月以下想而製作著用雨季衣者，捨墮。</p>
        <p>有雨季衣而裸形被雨淋者，突吉羅。</p>
        <p>於熱季剩一月以下，有過想者，突吉羅；熱季剩一月以下，有疑想者，突吉羅；熱季剩一月以下，有以下想者，不犯也。</p>
        <p>熱季剩一月以下，有過想者，突吉羅；熱季剩半月以下，有疑想者，突吉羅；<ref cRef="PTS.Vin.3.254"/>於熱季前半月以下，有以下想者，不犯也。</p>
        <p>於熱季剩一月求雨季衣，於熱季剩半月作而著用；於熱季剩一月以下求雨季衣，熱季剩半月以下作而著用；以所求之雨季衣度過雨期，著用雨季衣度過雨期，可洗浣收藏者，有理由時始可著用；衣被奪者、失衣者、有意外事故時，癡狂者、最初之犯行者，不犯也。</p>
    </body>
    <ps></ps>
</doc>
