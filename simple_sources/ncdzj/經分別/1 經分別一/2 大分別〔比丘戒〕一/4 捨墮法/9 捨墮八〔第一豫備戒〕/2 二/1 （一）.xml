<doc>
    <meta/>
    <body>
        <head>
            （一）
        </head>
        <p>「非親里」者，非繫屬父母親里至七世者。</p>
        <p>「居士」者，謂住俗家之男人。</p>
        <p>「居士婦」者，謂住俗家之婦人。</p>
        <p>「若為比丘」者，為比丘，以比丘為對象，欲與比丘披覆。</p>
        <p>「衣資」者，或黃金、或錢、或真珠、或寶珠、或珊瑚、或鐵板、或綿布、或絲、或綿。</p>
        <p>「此衣資」者，意指豫備〔交換之〕物。</p>
        <p>「購」者，交換也。</p>
        <p>「使披覆」者，施與之意。</p>
        <p>「此時若其比丘」者，指定比丘而豫備衣資時有關之比丘。</p>
        <p>「未受請先往」者，於未言：「大德！汝需如何之衣耶？要我購如何之衣耶？」之前。</p>
        <p>「往」者，往其家或至某處。</p>
        <p>「就其衣作指示」者，言希望或長、或寬、或厚、或軟柔者。</p>
        <p><ref cRef="PTS.Vin.3.217"/>「此衣資」者，豫備物之意。</p>
        <p>「購」者，交易也</p>
        <p>「如斯」者，或長、或寬、或厚、或軟。</p>
        <p>「與我披覆」者，施與我之意。</p>
        <p>「望求好〔衣〕故」者，冀望佳或冀望高價。</p>
        <p>由彼言購或長衣、或寬衣、或厚衣、或軟衣，在令購之時，突吉羅；至手者，捨墮。應捨於僧、別眾或人。「諸比丘！當如是捨……乃至……『諸大德！此衣由我未受請先至非親里居士家，就其衣作指示而得之物，應捨之。我今以此捨於僧。』『〔僧〕當還與。』『〔別眾〕當還與。』『我當還與大德。』」</p>
    </body>
    <notes/>
    <ps/>
    <notes/>
</doc>
