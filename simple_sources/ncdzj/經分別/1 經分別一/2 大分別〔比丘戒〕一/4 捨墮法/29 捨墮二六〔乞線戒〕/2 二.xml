<doc type="for_machine">
    <body>
        <head>
            二
        </head>
        <p>「任何」者，無論何者亦……「比丘」之意。</p>
        <p>「自」者，自乞也。</p>
        <p>「絲」者，有六種絲，即麻絲、綿絲、絹絲、毛絲、大麻絲、粗麻也。</p>
        <p>「令織師」者，使織師織之，欲令織時，突吉羅；已織成至手者，捨墮。應捨<ref cRef="PTS.Vin.3.257"/>於僧、別眾或人。「諸比丘！應如是捨：『諸大德！此衣由我自乞絲令織師所織之物，應捨之。我今以此捨於僧。』『〔僧〕當還與。』『〔別眾〕當還與。』『我當還與大德。』」</p>
        <p>於織物有織物想者，捨墮；於織物有疑想者，捨墮；於織物有非織物想者，捨墮。於非織物有織物想者，突吉羅；於非織物有疑想者，突吉羅；於非織物有非織物想者，不犯也。</p>
        <p>為縫衣之線、帶、肩紐、鉢囊、漉水器，親里者、受請者、為他乞者、依己之財者，癡狂者、最初之犯行者，不犯也。</p>
    </body>
    <ps></ps>
</doc>
