<doc type="for_machine">
    <body>
        <head>
            二
        </head>
        <p>「病比丘當有病殘藥」者，「熟酥」是牛乳酥、山羊乳酥或水牛乳酥等，其淨肉之熟酥也。「生酥」者，是此等之生酥。「油」者，胡麻油、芥子油、蜜樹油、萞麻油、獸油也。「蜜」者，蜂蜜也。「石蜜」者，從甘蔗而得者也。</p>
        <p>「此等得後，限蓄七日得以食用」者，最長可食七日。</p>
        <p>「過此者，尼薩耆波逸提」者，於第八日明相出時，捨墮。應捨於僧、別眾或人。「諸比丘！應如是捨：『諸大德！此藥由我蓄過七日，應捨之。我今以此捨於僧。』『〔僧〕當還與。』『〔別眾〕當還與。』『我當還與大德。』」</p>
        <p>於過七日有過想者，捨墮；於過七日有疑想者，捨墮；於過七日有不過想者，捨墮。</p>
        <p>於非受持有受持想者，捨墮。</p>
        <p>於不捨有捨想者，捨墮。</p>
        <p>於不失有失想者，捨墮。</p>
        <p>於不壞有壞想者，捨墮。</p>
        <p><ref cRef="PTS.Vin.3.252"/>於不燒有燒想者，捨墮。</p>
        <p>於不被奪有被奪想者，捨墮。</p>
        <p>已捨而得，不得用於塗身、不得食用，當用於燈火或塗足<ewn><a/><note>kāḷavaṇṇa，註、辭典皆無此字。黑色之意，但《四分律》言：「用於塗腳或燃燈。」《五分律》說：「施塗身、塗足、或燃燈之油。」《僧祇律》亦言此三油，可能是塗足之意。</note></ewn>。由他比丘〔得〕，可用塗身而不得食用。</p>
        <p>於不過七日有過想者，突吉羅；於不過七日有疑想者，突吉羅；於不過七日有不過想者，不犯也。</p>
        <p>受持七日以內、捨、失、壞、燒失、被奪而取、以親厚想取、由未圓具者之捨去或殘留或放棄之物、受用不求而與之物，癡狂者、最初之犯行者，不犯也。</p>
    </body>
    <ps></ps>
</doc>
