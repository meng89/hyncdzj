<doc>
    <meta/>
    <body>
        <head>
            <ref cRef="PTS.Vin.3.234"/>
            二
        </head>
        <p>「若比丘行路時」者，正在道路行之意。</p>
        <p>「得羊毛」者，從僧、或別眾、或親戚、或友得，或自糞掃物得，或由己之財物而得。</p>
        <p>「需要者」者，謂希望之〔比丘〕。</p>
        <p>「可領受。領受已〔……〕自持得限三由旬」者，最遠可自己持三由旬之意。</p>
        <p>「無持者時」者，無其他任何持者，或女子、或男子、或在家、或出家眾者。</p>
        <p>「若持過此，雖無持者」者，過三由旬之最初一步，突吉羅；過第二步者，捨墮。立於三由旬內，擲於三由旬外者，捨墮。不令知而放置於他人之乘物或行李上，過三由旬者，捨墮。應捨於僧、別眾或人。「諸比丘！應如是捨：『諸大德！此羊毛由我〔持〕過三由旬之物，應捨之。我今以此捨於僧。』『〔僧〕當還與。』『〔別眾〕當還與。』『我當還與大德。』」</p>
        <p>於過三由旬，有過想而行過者，捨墮；於過三由旬，有疑想而行過者，捨墮；於過三由旬，有不足想而行過者，捨墮。</p>
        <p>於不足三由旬有過想者，突吉羅；於不足三由旬有疑想者，突吉羅；於不足三由旬而有不足想者，不犯也。</p>
        <p>持三由旬、持三由旬以下、持三由旬又持回、意欲停留而行三由旬之後由此處持往他處、被奪〔再〕獲得而持、獲得已捨物可再持、作為行李令他人持，癡狂者、最初之犯行者，不犯也。</p>
    </body>
    <notes/>
    <ps/>
    <notes/>
</doc>
