<doc>
    <meta/>
    <body>
        <head>
            （一）
        </head>
        <p>「任何」者，……「比丘」之意。</p>
        <p>「不至五綴」者，鉢之無補接、或一補接、或二補接、或三補接、或四補接者。</p>
        <p>「無綴量鉢」者，言無二指〔長之〕痕跡。「綴量」者，言有二指長之痕跡。</p>
        <p>「換者」，乞也。欲得者，突吉羅；已得者，捨墮。當捨於僧中，全比丘當持所受持之鉢而集合。下鉢者不得欲持上鉢，若下鉢者欲持上鉢者，突吉羅。</p>
        <p>「新鉢」者，言乞取之鉢。</p>
        <p>「諸比丘！應如是捨：其比丘至僧中，偏袒右肩，禮上座比丘足，胡跪合掌白如是：『諸大德！此鉢由我未至五綴而乞得，應捨之。我今以此捨於僧。』捨已，自白懺悔其罪。應由一聰明賢能之比丘攝受其罪。</p>
        <p>應選具<a n="1"/>五法之比丘為分鉢人，即無愛行、無瞋行、無癡行、無怖行、知取不<ref cRef="PTS.Vin.3.247"/>取也。諸比丘！當如是選任。初，應乞請其比丘，乞請已。應由一聰明賢能之比丘於僧中唱言：</p>
        <p>『大德僧！請聽！若僧時機可者，僧選某甲比丘為分鉢人。』如是表白。</p>
        <p>『大德僧！請聽！僧選某甲比丘為分鉢人。諸大德中，選某甲比丘為分鉢人，忍者默然，不忍者請說。</p>
        <p>僧選某甲比丘為分鉢人已。僧已忍……知解。』</p>
        <p>由被選任之比丘分鉢，向上座曰：『大德！請上座取鉢。』若上座取〔其鉢〕者，上座之鉢應與第二上座，對彼之憐愍，不得不取，不取者，突吉羅；於無鉢者，不得令取。以如是方法，令至比丘僧中之下座取之，其比丘眾中，最下鉢當與彼之比丘。『比丘！此是汝鉢，當持至破壞。』」</p>
        <p>其比丘不得以此鉢置於非處，不得盛非食物而食。無論如何失此鉢，或壞、或破，不得捨去。若置於非處、或盛非食物而食、或捨者，突吉羅。</p>
        <p>「此乃於此時之如法行」者，於此場合，為隨順法之意。</p>
    </body>
    <notes/>
    <ps/>
    <notes>
        <note n="1">具，原語為 samannāgato，意為具足，日譯為「見」。</note>
    </notes>
</doc>
