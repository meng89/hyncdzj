<doc>
    <meta/>
    <body>
        <head>
            二
        </head>
        <p>爾時，一比丘病於憍賞彌。諸親戚遣使至比丘處，〔言：〕「大德！歸來！我等看護〔汝〕病。」諸比丘亦如是言：「友！去！親戚要看護汝病。」彼比丘言曰：「友！世尊已制立學處，『若比丘作新臥具者，應持用六年。』我有病，不能持臥具去。我無臥具，不易安身，我不去。」以此事白世尊。世尊以是因緣說法而告諸比丘曰：「諸比丘！當聽許與臥具認可。諸比丘！應如是與：其病比丘至僧眾處已，偏袒右肩，禮上座比丘足，胡跪合掌白如是：</p>
        <p>『諸大德！我病不能持臥具而往。諸大德！我乞請僧認許臥具。』</p>
        <p>應二次乞請、三次乞請。應由一聰明賢能之比丘於僧中唱言：</p>
        <p>『大德僧！請聽！此某甲比丘因病不能持臥具而往，彼求僧認許臥具，若僧時<ref cRef="PTS.Vin.3.229"/>機可者，僧與某甲比丘認許臥具。』如是表白。</p>
        <p>『大德僧！請聽！此……求認許臥具，僧與某甲比丘認許臥具。諸大德中，與某甲比丘認許臥具，忍者默然，不忍者請說。僧與某甲比丘認許臥具竟。僧已忍……知解。』</p>
        <p>諸比丘！汝等當如是誦此學處——</p>
        <p>若比丘，新作臥具者，應持用六年。其臥具若於六年以內，或捨或不捨，而作新臥具者，除僧之認許外，尼薩耆波逸提。」</p>
    </body>
    <notes/>
    <ps/>
    <notes/>
</doc>
