<doc type="for_machine">
    <body>
        <head>
            二
        </head>
        <p>「任何」者，……「比丘」之意。</p>
        <p>「自」者，自施與。</p>
        <p>「衣」者，謂六種衣中之一衣，當說淨之任何衣之最下量。</p>
        <p>「比丘」，其他比丘也。</p>
        <p>「忿怒不喜」者，謂不適意、心受打擊、瞋恚。</p>
        <p>「奪」者，自奪之即捨墮。</p>
        <p>「令奪」者，令他奪者，突吉羅；一次命令而屢奪者，捨墮。應捨於僧、別眾或人。「諸比丘！應如是捨：『諸大德！此衣由我自與比丘後而奪回之物，應捨之。我今以此捨於僧。』『〔僧〕當還與。』『〔別眾〕當還與。』『我當還與大德。』」</p>
        <p>於受具戒者有受具戒者想，與衣後，忿怒不喜，奪或令奪者捨墮；於受具戒者有疑想，與衣……或令奪者，捨墮；於受具戒者有不受具戒者想，與衣……或令奪者，捨墮。</p>
        <p>與他資具後，忿怒不喜，奪或令奪者，突吉羅。</p>
        <p>於未受具戒者與衣或其他資具之後，忿怒不喜，奪或令奪者，突吉羅。</p>
        <p>於未受具戒者有未受具戒者想，突吉羅；於未受具戒者有疑想，突吉羅；於未受具戒者有未受具戒者想，突吉羅。</p>
        <p>或與彼、或對彼有親厚想而取，癡狂者、最初之犯行者，不犯也。</p>
    </body>
    <ps></ps>
</doc>
