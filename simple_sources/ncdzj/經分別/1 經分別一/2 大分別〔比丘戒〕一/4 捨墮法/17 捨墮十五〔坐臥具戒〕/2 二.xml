<doc type="for_machine">
    <body>
        <head>
            二
        </head>
        <p>「作」者，自作或令他作之時。</p>
        <p>「座具」者，謂座墊。</p>
        <p>「臥具」者，攤開而製作者，非織物也。</p>
        <p>「以壞色故，從〔……〕邊緣取入一佛搩手」者，為堅固而應切取周圍或四隅，鋪敷在〔新臥具〕之一處，或擘鬆而鋪敷<ewn><a/><note>vijaṭetvā vā santharitabbaṁ，註若不能敷著（貼）時，細擘可雜其新物而作之謂也。</note></ewn>。</p>
        <p>「舊臥具」者，鋪過一次或用過一次。</p>
        <p>「若比丘，不從舊臥具〔之邊緣〕取入一佛搩手」者，若不從舊臥具之邊緣取入一佛搩手而自作或令作新座臥具，當豫備作時，突吉羅；作已，是捨墮。應捨於僧、別眾或人。「諸比丘！應如是捨：『諸大德！此座臥具，由我非從舊臥具之邊緣取入一佛搩手而作之物，應捨之。我今以此捨於僧。』『〔僧〕當還與。』『〔別眾〕當還與。』『我當還與大德。』」</p>
        <p>自作未作成而自令作成者，捨墮……〔見捨墮十一〕……為他人作或令作者，突吉羅。</p>
        <p>從舊臥具之邊緣取入一佛搩手而作、不得時取入小量以作之、不得時不取入而<ref cRef="PTS.Vin.3.233"/>作之、由他人作而獲得受用者，作傘蓋、地毯、幕、長枕、枕，癡狂者、最初之犯行者，不犯也。</p>
    </body>
    <ps></ps>
</doc>
