<doc>
    <meta/>
    <body>
        <head>
            二
        </head>
        <p>「夏安居竟」者，已住過雨安居。</p>
        <p>「至迦提月之滿月」者，言後迦提月之滿月<a n="1"/>。</p>
        <p>「具有危險」者，於僧園、於僧園境內，可見賊所住、立、坐、臥之處。</p>
        <p>「〔具有〕恐怖」者，於僧園及僧園境內，曾見為賊所殺、所奪、所打也。</p>
        <p>「住任何……阿蘭若住處」者，阿蘭若住處者，言離〔村〕最少五百弓之處。</p>
        <p>「住如是住處之比丘」者，意指住如此住處之比丘也。</p>
        <p><ref cRef="PTS.Vin.3.264"/>「願意者」者，有冀望者。</p>
        <p>「以三衣中之一衣」者，或僧伽梨、或鬱多羅僧、或安陀會。</p>
        <p>「置於民家」者，放置於行乞界周圍之村。</p>
        <p>「比丘若有任何離衣因緣」者，有因由、有應作之事。</p>
        <p>「比丘得離其衣，以六夜為限」者，最長得離六夜。</p>
        <p>「除僧之認許外」者，除比丘之許可者外。</p>
        <p>「若離過此」者，於第七日明相出時，捨墮。應捨於僧、別眾或人。「諸比丘！應如是捨：『諸大德！此衣由我，僧無認許，離六夜以上之物，應捨之。我今以此捨於僧。』『〔僧〕當還與。』『〔別眾〕當還與。』『我當還與大德。』」</p>
        <p>僧無認許，離衣過六夜，而有過想者，捨墮；僧無認許，離衣過六夜，而有疑想者，捨墮；僧無認許，離衣過六夜，而有減六夜想者，捨墮。</p>
        <p>於不捉有捉想……乃至……</p>
        <p>於不失有失想……乃至……</p>
        <p>於不壞有壞想……乃至……</p>
        <p>於不燒有燒想……乃至……</p>
        <p>僧無認許，不被奪而被奪想者，捨墮。</p>
        <p>捨墮衣，不捨而受用者，突吉羅。</p>
        <p>六夜以下有過想者，突吉羅；六夜以下有疑想者，突吉羅；六夜以下有減想者，不犯也。</p>
        <p>離衣六夜、離衣六夜以下、離衣六夜再入村界內住而不出，六夜內捉衣、捨、失衣、壞失、燒衣、被奪而取、以親厚想取、僧認許，癡狂者、最初之犯行者，不犯也。</p>
    </body>
    <notes/>
    <ps/>
    <notes>
        <note n="1">後迦提月之滿月（kattikacātumāsini），雨期四月之最後之滿月，即後迦提月之滿月（八月十五日）也。參照註[06]。</note>
    </notes>
</doc>
