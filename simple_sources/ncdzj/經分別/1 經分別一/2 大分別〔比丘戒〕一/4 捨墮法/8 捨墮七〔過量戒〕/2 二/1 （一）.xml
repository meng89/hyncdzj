<doc type="for_machine">
    <body>
        <head>
            （一）
        </head>
        <p>「若彼比丘」者，意指衣被奪之比丘。</p>
        <p>「非親里」者，……〔見捨墮六．三（一）〕……謂住於俗家之婦人。</p>
        <p>「有多衣」者，有多量之衣。</p>
        <p>「供奉而令恣意擇取」者，謂令師隨所欲擇取之。</p>
        <p>「彼比丘最多亦當由其衣中取用內衣、外衣」者，若失三衣者，當受二衣；失二衣者，當受一衣；失一衣者，任何物皆不可受也。</p>
        <p>「取用過此」者，乞此〔二衣〕以上，將要受用時，突吉羅；至手者，捨墮。應捨於僧、別眾或人。「諸比丘！應如是捨：『諸大德！此衣為我從非親里居士處過<ref cRef="PTS.Vin.3.215"/>量求來之物，應捨之。我今以此捨於僧。』『〔僧〕當還與。』『〔別眾〕當還與。』『我當還與大德。』」</p>
    </body>
    <ps></ps>
</doc>
