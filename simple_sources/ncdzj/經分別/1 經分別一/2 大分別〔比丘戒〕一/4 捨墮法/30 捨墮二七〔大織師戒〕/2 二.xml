<doc>
    <meta/>
    <body>
        <head>
            二
        </head>
        <p>「非親里」者，非繫屬父母親里至七世者。</p>
        <p>「居士」者，謂住俗家之男人。</p>
        <p>「居士婦」者，謂住俗家之婦人。</p>
        <p>「為比丘」者，以比丘為對象，欲與比丘著用。</p>
        <p>「令織師」者，使紡織師。</p>
        <p>「〔令〕織」者，使織之。</p>
        <p>「衣者」，六種衣中之任何一衣，應說淨之最下量。</p>
        <p>「其時，若比丘」者，云為比丘而織衣之比丘。</p>
        <p>「未受請之前」者，未言：「大德！冀望何衣耶？我為尊師織如何之衣耶？」之前。</p>
        <p>「至織師處」者，至其織師家，於何處即至何處。</p>
        <p>「就其衣作指示」者，言：「賢者！此衣乃為我而織也，要作長、寬、厚、善織、密緻、平滑又易理。我等亦可能以物贈賢者。」</p>
        <p>「彼比丘如是語已，若贈以物，雖僅托鉢食」者，「托鉢食」乃粥、飯、嚼食、<ref cRef="PTS.Vin.3.260"/>粉藥丸、楊枝、未織之絲乃至說法也。</p>
        <p>依彼語作長、寬或厚，欲使作之者，突吉羅；至手者，捨墮。應捨於僧、別眾或人。「諸比丘！應如是捨：『諸大德！此衣由我於未受請之前，至非親里居士之織師處，就其衣作指示，應捨之。我今以此捨於僧。』『〔僧〕當還與。』『〔別眾〕當還與。』『我當還與大德。』」</p>
        <p>於非親里有非親里想，未受請之前至居士之織師處，就其衣作指示者，捨墮；於非親里有疑想，未受請之前至居士之織師處，就其衣作指示者，捨墮；於非親里有親里想，未受請之前至居士之織師處，就其衣作指示者，捨墮。</p>
        <p>於親里有非親里想者，突吉羅；於親里有疑想者，突吉羅；於親里有親里想者，不犯也。</p>
        <p>親里者、受請者、為他乞者、依己之財者、欲織高貴衣而令織便宜衣者，癡狂者、最初之犯行者，不犯也。</p>
    </body>
    <notes/>
    <ps/>
    <notes/>
</doc>
