<doc type="for_machine">
    <body>
        <head>
            二
        </head>
        <p>「任何」者，……「比丘」之意。</p>
        <p>「明知」者，自己知、他人告彼或彼告之也。</p>
        <p>「供養」者，破「我等見、我等作」等語。</p>
        <p><ref cRef="PTS.Vin.3.266"/>「僧之〔……〕物」者，布施僧之物。「所得」者，衣服、飲食、房舍、病資具藥湯乃至粉藥丸、楊枝、未織絲之謂。</p>
        <p>「迴入為己有」者，前方便為突吉羅；至手者，捨墮。應捨於僧、別眾或人。「諸比丘！應如是捨：『諸大德！此係我知是供養僧之所得物，迴入為己有，應捨之。我今以此捨於僧。』『〔僧〕當還與。』『〔別眾〕當還與。』『我當還與大德。』」</p>
        <p>於供養有供養想而迴入為己有者，捨墮；於供養有疑想而迴入為己有者，捨墮；於供養有非供養想而迴入為己有者，捨墮。</p>
        <p>以供養於僧者迴入他僧或塔者，突吉羅；以供養於塔者迴入於他塔或僧或人者，突吉羅；以供養於人者迴入於他人或僧或塔者，突吉羅。</p>
        <p>於非供養有供養想者，突吉羅；於非供養有疑想者，突吉羅；於非供養有非供養想者，不犯也。</p>
        <p>被問：「我施與何處？」而言：「施與汝可得受用布施物之處、可得果德之處、可常住之處、或能令汝心清淨喜悅之處。」癡狂者、最初之犯行者，不犯也。</p>
        <p>———第三鉢品———</p>
    </body>
    <ps></ps>
</doc>
