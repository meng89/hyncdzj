<doc type="for_machine">
    <body>
        <head>
            二
        </head>
        <p>「任何」者，……即此所謂「比丘」之意。</p>
        <p>「為」者，以已成購已成者，捨墮；以已成購未成者，捨墮；以已成購已成未成者，捨墮。</p>
        <p>「種種之」者，言已成、未成、已成未成。「已成」者，〔已做成〕頭飾、頸飾、手飾、足飾、腰飾。「未成」者，其整塊物〔尚未製為成品〕之謂。「已成未成」者，言前面兩者。</p>
        <p><ref cRef="PTS.Vin.3.240"/>「金銀」者，謂黃金、迦利沙槃、銅錢、木錢、樹膠錢等，一般通用之物。</p>
        <p>以未成購已成……以未成購未成……以未成購已成未成……。</p>
        <p>以已成未成購已成……以已成未成購未成……以已成未成購已成未成者，捨墮。</p>
        <p>應捨於僧中。「諸比丘！應如是捨：其比丘至僧中，偏袒右肩，禮上座比丘足，胡跪合掌白如是：『諸大德！我買賣種種寶物，應捨之。我今以此捨於僧。』</p>
        <p>捨已，自白懺悔其罪。應由一聰明賢能之比丘攝受其罪。若此有淨人或優婆塞……〔見捨墮十八．二。『捉金錢之比丘、捉金錢』換以『購金銀之比丘、購金銀』〕……。」</p>
        <p>於非金銀有金銀想，而購金銀者，捨墮；於非金銀有疑想，而購金銀者，捨墮；於非金銀有非金銀想，而購金銀者，捨墮。</p>
        <p>於非金銀有金銀想者，突吉羅；於非金銀有疑想者，突吉羅；於非金銀有非金銀想者，不犯也。</p>
        <p>癡狂者、最初之犯行者，不犯也。</p>
    </body>
    <ps></ps>
</doc>
