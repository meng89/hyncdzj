<doc>
    <meta/>
    <body>
        <head>
            二
        </head>
        <p>「有十日而未至」者，未到自恣日，還有十日之意。</p>
        <p>「迦提月之滿月」者，謂〔前〕迦提月之自恣日。</p>
        <p>「特施衣」者，或往軍陣者、或遠行者、或病中者、或姙娠者、或不信者起信時、或不淨信者而起淨信時，若彼遣使至比丘處，言：「大德！請來！我作安居施。」此名為特施衣也。</p>
        <p>「比丘知特施衣，當領受之，領受之後，可蓄至衣時」者，謂認識此是特施衣之後可蓄之。</p>
        <p>「衣時」者，無授與迦絺那衣時，是雨期最後之一個月；有授與迦絺那衣時，是五個月之謂也。</p>
        <p><ref cRef="PTS.Vin.3.262"/>「若蓄過此」者，無授與迦絺那衣之時，過雨期最後日〔八月十五日〕者，捨墮。有授與迦絺那衣之時，過迦絺那衣〔特權〕停止之日〔十二月十五日〕者，捨墮。應捨於僧、別眾或人。「諸比丘！應如是捨：『諸大德！此特施衣由我〔蓄〕過衣時之物，應捨之。我今以此捨於僧。』『〔僧〕當還與。』『〔別眾〕當還與。』『我當還與大德。』」</p>
        <p>於特施衣有特施衣想，而過衣時者，捨墮；於特施衣有疑想，而過衣時者，捨墮；於特施衣有非特施衣想，而過衣時者，捨墮。</p>
        <p>於不受持有受持想……乃至……</p>
        <p>於不說淨有說淨想……乃至……</p>
        <p>於不捨衣有捨想……乃至……</p>
        <p>於不失衣有失想……乃至……</p>
        <p>於不壞衣有壞想……乃至……</p>
        <p>於不燒衣有燒想……乃至……</p>
        <p>於不被奪衣有被奪想，而過衣時者，捨墮。</p>
        <p>捨墮衣，不捨而受用者，突吉羅。</p>
        <p>於非特施衣有特施衣想者，突吉羅；於非特施衣有疑想者，突吉羅；於非特施衣有非特施衣想者，不犯也。</p>
        <p>於〔衣〕時中受持、說淨、捨、失衣、壞衣、燒衣、被奪而取、以親友想而取，癡狂者、最初之犯行者，不犯也。</p>
    </body>
    <notes/>
    <ps/>
    <notes/>
</doc>
