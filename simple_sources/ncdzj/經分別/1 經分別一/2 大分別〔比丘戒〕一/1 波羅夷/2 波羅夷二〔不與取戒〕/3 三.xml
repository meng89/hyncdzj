<doc>
    <meta/>
    <body>
        <head>
            三
        </head>
        <p>「任何」者，無論何者亦……乃至……。</p>
        <p>「比丘」者，……乃至……即此處所謂「比丘」之意。</p>
        <p>「村落」者，有一屋之村落、二屋之村落、三屋之村落、四屋之村落、有人之村落、有屋無人之村落、有圍籬之村落、無圍籬之村落、又有隨牛而住之村落、亦有商隊住四個月以上之村落。</p>
        <p>「村落近郊」者，於有籬之村，人立於村門中，擲土塊所及之處；於無籬村，人立於家軒中，擲石塊所及之處。</p>
        <p>「阿蘭若」者，除村落及村落近郊外，名「阿蘭若」。</p>
        <p>「以盜心」者，盜心，奪取心也。</p>
        <p>「不與」者，凡是非施與物、非捨棄物、非永遠放棄物、被守護之物、自己所有物、他人持有物，此皆名為「不與」。</p>
        <p>「取」者，奪、取去、盜、亂威儀、離本處、希冀指定物<a n="1"/>。</p>
        <p>「如是」者，一巴陀或值一巴陀之物，或一巴陀以上之物也。</p>
        <p><ref cRef="PTS.Vin.3.47"/>「王」者，地主、國王、郡主、村主、法官、大臣等，凡斷罪之司，此等名為「王」。</p>
        <p>「盜人」者，以盜心取五摩沙迦或值五摩沙迦以上之不與物，此名為「盜人」。</p>
        <p>「汝是盜人、汝是愚者、汝是癡者、汝是盜賊」者，此乃呵責之語也。</p>
        <p>「或殺」者，或以手、或以足、或以鞭、或以棒、或以半杖、或由拷問而殺也。</p>
        <p>「或縛」者，或以繩縛、或以鎖縛、或以枷縛、或以家縛、或以城縛、或以村縛、或以街縛、或令人監視也。</p>
        <p>「或逐」者，言或從村、或從街、或從城、或從郡、或從國而逐之也。</p>
        <p>「如是」者，一巴陀或值一巴陀之物，或一巴陀以上之物而言。</p>
        <p>「盜取」者，奪、取去、盜、亂威儀、離本處、希冀指定物。</p>
        <p>「亦是」者，以包括前面所述而言。</p>
        <p>「波羅夷」者，恰如由枝節落下之枯葉不能〔再〕綠，如是，比丘於一巴陀或值一巴陀之物，或一巴陀以上不與之物，以盜心取之，即非沙門、非釋子，是故言「波羅夷」。</p>
        <p>「不共住」者，共住是同一羯磨、同一說戒而共同修學者，名為共住。不與彼共同，是故言「不共住」。</p>
    </body>
    <notes/>
    <ps/>
    <notes>
        <note n="1">以上之原文 ādiyeyya, hareyya, avahareyya, iriyāpathaṁ vikopeyya, thāṇā cāveyya,saṁketaṁ vītināmeyya，於《善見律》譯為奪、將、舉、斷步、離本處、相要。奪是奪園林，將是取他人之搬運物，舉是不還他人寄託之物，斷步是取他人之物而離去，離本處是盜取地上物移離其處所，相要是準備於某時某處取此物、又謂於稅關脫稅。</note>
    </notes>
</doc>
