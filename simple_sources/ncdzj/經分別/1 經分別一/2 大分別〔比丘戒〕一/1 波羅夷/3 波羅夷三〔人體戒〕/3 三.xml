<doc type="for_machine">
    <body>
        <head>
            三
        </head>
        <p>「任何」者，無論何者亦……乃至……。</p>
        <p>「比丘」者，……乃至……於此處所謂「比丘」之意。</p>
        <p>「故意」者，是認識、確知而存心違犯。</p>
        <p>「奪〔……〕生命」者，斷絕命根，破壞生命之繼續。</p>
        <p>「人體」<ewn><a/><note>人體（manussaviggaha），例如於《五分律》作「人若似人」，於《有部律》作「人類」，有「人及胎兒」之意。於梵語本，單是（manuṣya），於《四分律》及《僧祇律》亦唯「人」。</note></ewn>者，於母胎由初心生起、初識現起乃至死，此間之物名為「人體」。</p>
        <p>「因此而求持殺具者」，謂求〔持〕劍、鐵槍、投槍、木槌、石、刀、繩者。</p>
        <p>「讚歎死之美」者，指示生命之過患，對死之讚美。</p>
        <p>「以死勸導」者，或〔言：〕「持刀！」或〔言：〕「飲毒！」或〔言：〕「以繩絞死。」</p>
        <p>「咄！男子！」者，此是呼叫之語。</p>
        <p>「此惡苦之生，於汝何〔益〕」者，生實是惡。執取富者之生，貧者之生即惡；<ref cRef="PTS.Vin.3.74"/>執取榮者之生，窮者之生即惡；執取天人之生，人間之生即惡。對於手被斬者、足被斬者、手足被斬者、耳被割、鼻被割、耳鼻被割者而言，生活是困苦。由此惡苦之生而勸說：「於汝，死勝於生。」</p>
        <p>「如是心意」者，於心之思〔死〕，亦即意之思也，意之思亦即心之思也。</p>
        <p>「如是決心」者，想死、思念死、冀望死也。</p>
        <p>「以種種方便」者，依種種之行相。</p>
        <p>「讚歎死之美」者，示生之過患，讚死之美，言：「汝於此世死，身壞命終後，當生善趣天界，享受天上五欲之樂。」</p>
        <p>「以死勸導」者，言：「汝持刀！或汝服毒！或汝以繩絞死！」或言：「汝〔投〕池、淵、深坑！」</p>
        <p>「此亦」者，據前之謂。</p>
        <p>「波羅夷」者，恰如大石破為二分，無有再合之可能。如是，比丘故意奪人體之生命者，非沙門、非釋子，是故言「波羅夷」。</p>
        <p>「不共住」者，共住是同一羯磨、同一說戒而共同修學者，名為共住。不與彼共同，是故言「不共住」。</p>
    </body>
    <ps></ps>
</doc>
