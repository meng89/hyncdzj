<doc type="for_machine">
    <body>
        <head>
            （一）
        </head>
        <p>所謂「任何」者，無論何者——由生、由名、由姓、由戒、由精舍、由<ref cRef="PTS.Vin.3.24"/>行域之任何人——或上臘、或下臘、或中臘，此即稱為「任何」。</p>
        <p>「比丘」者，是乞求之比丘、從事於乞食之比丘、著割截衣之比丘、沙彌比丘<ewn><a/><note>sāmaññāya bhikkhu，沙門比丘之意，但依註，檀那請比丘時，如未受具之沙彌亦在比丘數，於《善見律》亦作「沙彌亦名比丘」故如此譯之。</note></ewn>、自稱比丘、善來比丘、由三歸依受具之比丘、賢善比丘、真實比丘、有學比丘、無學比丘、由和合僧依白四羯磨無過、應理（如法）受具戒之比丘。此中由和合僧依白四羯磨無過、應理受具戒之比丘，即此處所謂「比丘」之意。</p>
        <p>「學」者，是三學——增上戒學、增上心學、增上慧學。此中之增上戒學，即此處所謂「學」之意。</p>
        <p>「戒」者，凡是由世尊所制立之學處，此名為「戒」，修學此〔戒〕者，稱為「受學戒」。</p>
    </body>
    <ps></ps>
</doc>
