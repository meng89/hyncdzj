<doc type="for_machine">
    <body>
        <head>
            （一）
        </head>
        <p>爾時，佛世尊在毘蘭若，住那鄰羅<ewn><a/><note>Naḷeru 於覺音註（Samantapāsādikā）為夜叉名。以下言註乃指覺音註。</note></ewn>之濱洲曼陀羅樹下，與大比丘眾五百人俱。毘蘭若婆羅門聞：「從釋迦族出家者——釋子沙門瞿曇在毘蘭若，住那鄰羅之濱洲曼陀羅樹下，與大比丘眾五百人俱。此尊貴之瞿曇，有如是善美高揚之聲名：『此世尊是阿羅漢、等正覺、明行具足、善逝、世間解、無上士、調御丈夫、天人師、佛、世尊。』彼於此世界——天界、魔界、梵天界及沙門、婆羅門、人、天眾中，自得證悟，為〔他〕宣說正法。彼說初善、中善、後善及文、義具足之教法，顯示圓滿清淨之梵行。善哉！得見如是阿羅漢。」</p>
    </body>
    <ps></ps>
</doc>
