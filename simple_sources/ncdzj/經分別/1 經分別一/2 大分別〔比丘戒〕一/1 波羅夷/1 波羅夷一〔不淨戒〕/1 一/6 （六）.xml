<doc>
    <meta/>
    <body>
        <head>
            （六）
        </head>
        <p>「我如是心等持清淨、皎潔、無穢、無垢、柔軟適應所作，而達安住不動之狀，心向宿命智。我如住於此世，憶念前生之種種住處。憶念一生、二生、三生、四生、五生、十生、二十生、三十生、四十生、五十生、百生、千生、十萬生、幾壞劫、幾成劫、幾成壞劫。『生於彼處，為如是名、如是族、屬如是姓、取如是食、受如是苦樂，如是壽終。我由彼處滅而生他處，於其處又如是名……受如是苦樂，如是壽終。我於彼處滅，而生來此世。』如是憶念前世住處之種種形相、方處。婆羅門！於此夜之初分，當我安住於不放逸、熱心、精進時<a n="1"/>，我證得第一智慧，無明滅而明起，闇去而光臨，有如第一雛啄破卵殼而出。」</p>
    </body>
    <notes/>
    <ps/>
    <notes>
        <note n="1">日譯〔南傳〕依覺音註，譯為甚深思念，精進而住於決定者。</note>
    </notes>
</doc>
