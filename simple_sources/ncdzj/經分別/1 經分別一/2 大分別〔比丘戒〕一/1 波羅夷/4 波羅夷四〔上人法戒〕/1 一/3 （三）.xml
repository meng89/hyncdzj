<doc type="for_machine">
    <body>
        <head>
            （三）
        </head>
        <p>「諸比丘！世間有此五種大賊存在。何等為五？諸比丘！此世上有一類大賊，如是思惟：『我實被或百、或千徒眾所圍繞，當徘徊於村落、街市、王都，要殺、令殺，要切、令切，要燒、令燒。』彼於其後，被或百、或千徒眾所圍繞，徘徊於村落、街市、王都，要殺、令殺，要切、令切，要燒、令燒。如是，諸比丘！此有一類惡比丘作如是思惟：『我實被或百、或千徒眾所圍繞，當遊行於村落、街市、王都，受尊敬歸依信仰，成為諸居士及出家者之衣服、飲食、房舍、病資具藥<ref cRef="PTS.Vin.3.90"/>物等之受者。』彼於其後，被或百、或千徒眾所圍繞，遊行於村落、街市、王都，受尊敬歸依信仰，成為諸居士及出家者之衣服、飲食、房舍、病資具藥物等之受者。諸比丘！此乃存在於世間之第一大賊。</p>
        <p>諸比丘！此又有一類惡比丘於學得如來所教之法與律後，以為己有<ewn><a/><note>原語 attano harati，依覺音註，善比丘說佛法使人歡喜，惡比丘由善比丘所聞受之法，為他人說法，眾喜而問：「大德善說妙法，由誰受來乎？」「我自知，非由他受。」偷如來之法為己有，以求利養。於巴利《善見律》harati 作 dahati。於暹羅版 hadati 是 dahati 之誤。</note></ewn>。諸比丘！此乃存在於世間之第二大賊。</p>
        <p>諸比丘！此又有一類惡比丘，以無根非梵行，誹謗清淨梵行者之修圓滿清淨梵行。諸比丘！此乃存在於世間之第三大賊。</p>
        <p>諸比丘！此又有一類惡比丘，以僧眾之重物、重資具，如園林、園林地、精舍、精舍地、臥牀、座牀、褥、枕、銅瓶、銅甕、銅壺、銅花瓶、剃刀、斧、鋤、鍬、鋸、蔓草、竹、文若草、婆婆草、草、土、木製具、陶磁器等，以此等〔物〕攝取諸居士（即當作恩惠送給諸居士）。諸比丘！此乃存在於世間之第四大賊。</p>
        <p>諸比丘！於此世界——天界、魔界、梵天界及沙門、婆羅門、天人眾中，此最大之賊，即是說空無之上人法者。所以者何？諸比丘！以盜心食國家施與之食故。」</p>
        <j>
            <s>未有言有者</s>
            <s>一如詐欺師</s>
            <s>以詐而得食</s>
            <s>彼亦以盜得</s>
            <s>外著袈裟衣</s>
            <s>而不制惡法</s>
            <s>惡者依惡業</s>
            <s>隨業生地獄</s>
            <s>於其惡不制</s>
            <s>而食國施食</s>
            <s>如火熱鐵丸</s>
            <s>食之猶勝彼</s>
        </j>
        <p>如是，世尊以種種方便，呵責婆裘河邊諸比丘難扶養、難教養……乃至……「諸比丘！汝等當如是誦此學處——</p>
        <p>任何比丘，未證知，而認為己有上人法，宣說〔己已得〕具足正智正見，而如是言：『我如是知，如是見。』彼於其後，或被追問、或不被追問，冀望清淨其罪，<ref cRef="PTS.Vin.3.91"/>而如是言：『友！我不知而言如是知，不見而言見，言虛誑妄語。』此亦波羅夷不共住。」</p>
        <p>如是，世尊為諸比丘制立學處。</p>
    </body>
    <ps></ps>
</doc>
