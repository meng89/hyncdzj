<doc type="for_machine">
    <body>
        <head>
            三
        </head>
        <p>「任何」者，無論何者亦……乃至……。</p>
        <p>「比丘」者，……乃至……此所謂「比丘」之意。</p>
        <p>「未證知」者，空無不實在，於己不知、不見善法，而言我有善法。</p>
        <p>「己有」者，將善法導入於己，或將己導入於善法。</p>
        <p>「上人法」者，即禪那、解脫、三昧、正受、智見、修道、證果、斷煩惱、心離蓋、樂靜處。</p>
        <p>「正智」者，三智也。</p>
        <p>「正見」者，此智即見，此見即智也。</p>
        <p><ref cRef="PTS.Vin.3.92"/>「宣說」者，向或女、或男、或居士、或出家者言。</p>
        <p>「如是知，如是見」者，言我知此等法、我見此等法、我有如是法、我入如是法。</p>
        <p>「於其後」者，謂於其時宣言，而經過剎那、頃刻、須臾之時。</p>
        <p>「被追問」者，凡是有自宣言之事，則對此事追問，云：「汝何故得耶？汝如何得耶？汝何時得耶？汝何處得耶？汝斷何煩惱耶？汝得何法耶？」</p>
        <p>「不被追問」者，不被〔詢問〕云：「如何等等。」</p>
        <p>「冀望清淨」者，期望成為居士、或期望成為優婆塞、或期望成為淨人、或期望成為沙彌。</p>
        <p>「其〔犯〕罪」者，陷於不善之欲望，而宣說空無不實之上人法，犯波羅夷罪。</p>
        <p>「友！我不知而言如是知，不見而言見」者，我不知此等諸法、我不見此等諸法、我無此等諸法、我不入此等諸法之謂。</p>
        <p>「言虛誑妄語」者，是由我說空言、由我說虛言、由我說無實、由我無知而說之意也。</p>
        <p>「除增上慢外」者，增上慢除外。</p>
        <p>「此亦」者，據前之謂。</p>
        <p>「波羅夷」者，如斷頭之多羅樹，無再生長之可能。如是，比丘惡心貪求，宣說空無之上人法者，非沙門、非釋子，是故言「波羅夷」。</p>
        <p>「不共住」者，共住是同一羯磨、同一說戒而共同修學者，名為共住。不與彼共同，是故言「不共住」。</p>
    </body>
    <ps></ps>
</doc>
