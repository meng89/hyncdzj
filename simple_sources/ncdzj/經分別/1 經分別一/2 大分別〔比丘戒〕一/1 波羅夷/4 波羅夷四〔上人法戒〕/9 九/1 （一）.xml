<doc>
    <meta/>
    <body>
        <head>
            （一）
        </head>
        <p>爾時，佛世尊住王舍城迦蘭陀尼婆波竹林園。時，長老勒佉㝹及長老大目犍連住耆闍崛山。時，長老大目犍連於清晨，著內衣，持外衣與鉢，至長老勒佉㝹處而言：「友！尊者勒佉㝹，我等往王舍城乞食。」「然！」長老勒佉㝹應諾長老<ref cRef="PTS.Vin.3.105"/>大目犍連。時，長老大目犍連下耆闍崛山，於一處微笑。其時，長老勒佉㝹如是言大目犍連曰：「尊者目犍連！以何因緣而微笑耶？」「尊者勒佉㝹！其問非時也，應於世尊前問我此問題。」</p>
    </body>
    <notes/>
    <ps/>
    <notes/>
</doc>
