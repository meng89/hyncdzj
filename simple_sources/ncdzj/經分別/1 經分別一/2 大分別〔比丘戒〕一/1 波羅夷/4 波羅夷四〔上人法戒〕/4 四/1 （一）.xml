<doc type="for_machine">
    <body>
        <head>
            （一）
        </head>
        <p>「上人法」者，謂禪那、解脫、三昧、正受、智見、修道、證果、離惡、心離蓋、樂靜處。</p>
        <p>「禪那」者，初禪、二禪、三禪、四禪。</p>
        <p>「解脫」者，空解脫、無相解脫、無願解脫。</p>
        <p><ref cRef="PTS.Vin.3.93"/>「三昧」者，空三昧、無相三昧、無願三昧。</p>
        <p>「正受」者，空正受、無相正受、無願正受。</p>
        <p>「智」者，三明也。</p>
        <p>「修道」者，四念住、四正斷、四神足、五根、五力、七覺支、八正道也。</p>
        <p>「證果」者，證預流果、一來果、不還果、阿羅漢果也。</p>
        <p>「離惡」者，離貪、瞋、癡也。</p>
        <p>「心離蓋」者，心由貪離蓋、心由瞋離蓋、心由癡離蓋也。</p>
        <p>「樂靜處」者，是由初禪樂靜、由第二禪樂靜、由第三禪樂靜、由第四禪樂靜之謂也。</p>
    </body>
    <ps></ps>
</doc>
