<doc>
    <meta/>
    <body>
        <head>
            （一）
        </head>
        <p>爾時，佛世尊在王舍城迦蘭陀竹林園。時，提婆達多至拘迦利迦、迦吒無迦利、騫陀毗耶子、娑勿陀達之處作如是言：「友！來！我等對沙門瞿曇作破僧、破〔法〕輪。」拘迦利迦答提婆達多曰：「友！沙門瞿曇是大神通者、大威力者，我等如何對沙門瞿曇作破僧、破法輪耶？」「友！來！我等至世尊處要求五事：『尊師！世尊以種種方便讚歎少欲知足、制欲、頭陀行、樂住、滅漏、精進。世尊！此五法以種種方便成為少欲知足、制欲、頭陀行、樂住、滅漏、精進之勝法也。願世尊：</p>
        <p>諸比丘盡形壽應為住蘭若者，至村落者罪。</p>
        <p>〔比丘〕盡形壽應為乞食者，受請食者罪。</p>
        <p>〔比丘〕盡形壽應為著糞掃衣者，受居士衣者罪。</p>
        <p>盡形壽應為樹下住者，住屋者罪。</p>
        <p>盡形壽應不食魚肉，食魚肉者罪。』</p>
        <p>沙門瞿曇當不許此五事，我等以此五事告知眾人。友！我等由此五事，可以對沙門瞿曇作破僧、破法輪。眾人實喜信貧苦行故。」</p>
    </body>
    <notes/>
    <ps/>
    <notes/>
</doc>
