<doc type="for_machine">
    <body>
        <head>
            （三）
        </head>
        <p>「諸比丘<ewn><a/><note>此故事參照 Jātaka No. 253（南傳藏．第三十一卷）。</note></ewn>！過去世有二兄弟仙人，住恆河邊。時，名為摩尼犍大龍王，<ref cRef="PTS.Vin.3.146"/>渡恆河至弟仙人處，盤繞七圈<ewn><a/><note>七圈，日譯為七里，原語 sattakkhattuṃ 意為七次，此即捲七圈之意，故如此譯之。</note></ewn>，圈圈環繞彼，成大鎌刀形立於彼頭上。諸比丘！爾時，弟仙人恐怖其龍，形體枯瘦，容貌憔悴，筋脈悉現。兄仙人見弟仙人之形體枯瘦，容貌憔悴，筋脈悉現，而對彼曰：『汝何故形體……悉現耶？』『尊者！此摩尼犍大龍王，渡恆河來至我處，盤繞七圈，圍繞我身成大鐮刀形立我頭上。恐怖其龍，〔故〕我形體……〔悉現〕。』『汝不欲龍王來乎？』『尊者！我不欲龍王來也。』『汝見其龍之何物耶？』『尊者！我見龍之頸飾有寶珠。』『然而，汝向龍王乞其摩尼：「與我摩尼！我欲摩尼！」』</p>
        <p>時，摩尼犍大龍王，渡恆河至弟仙人處，立於一面。龍王於一面立已，弟仙人如是言：『與我摩尼！我欲摩尼！』諸比丘！此時摩尼犍大龍王〔言：〕『比丘乞摩尼，比丘欲摩尼。』即去。摩尼犍大龍王再渡恆河……至〔弟仙人處〕。弟仙人遙見龍王，則對彼曰：『與我摩尼！我欲摩尼！』此時龍王言：『比丘乞摩尼，欲摩尼。』即由其處折回。諸比丘！龍王三次渡恆河，弟仙人見龍王渡恆河，即對龍王曰：『與我摩尼！我欲摩尼！』諸比丘！此時摩尼犍大龍王，以偈頌謂弟仙人：</p>
        <j>
            <s><ref cRef="PTS.Vin.3.147"/>我豐饒飲食</s>
            <s>皆由摩尼出</s>
            <s>不與汝貪人</s>
            <s>不復來汝庵</s>
            <s>壯者劍在手</s>
            <s>脅我乞摩尼</s>
            <s>不與汝貪人</s>
            <s>不復來汝庵</s>
        </j>
        <p>諸比丘！其時摩尼犍大龍王言：『比丘乞摩尼，欲摩尼。』即歸而不復來。</p>
        <p>時，弟仙人，不見美麗之龍王，形體更枯瘦，顏貌憔悴，筋脈悉現。兄仙人見弟仙人形體更……悉現，如是對弟仙人曰：『汝何故形體更……筋脈悉現乎？』『尊者！我因不見美龍王，形體更……悉現也。』時，兄仙人為弟仙人說偈頌曰：</p>
        <j>
            <s>勿求人之愛</s>
            <s>貪求生憎怨</s>
            <s>梵士乞摩尼</s>
            <s>龍去不復現</s>
        </j>
        <p>諸比丘！彼畜生亦實不喜乞求，何況人乎？」</p>
    </body>
    <ps></ps>
</doc>
