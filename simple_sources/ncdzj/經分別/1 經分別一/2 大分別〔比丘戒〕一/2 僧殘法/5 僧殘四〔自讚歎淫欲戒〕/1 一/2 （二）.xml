<doc>
    <meta/>
    <body>
        <head>
            （二）
        </head>
        <p>諸比丘聞其諸女人等之譏嫌非難。彼諸比丘中少欲者譏嫌非難：「為何長老優陀夷於女人前為己讚歎淫欲供養耶？」如是，諸比丘以此事白世尊。世尊以是<ref cRef="PTS.Vin.3.133"/>因緣令集比丘眾而問長老優陀夷曰：「優陀夷！汝實於女人前，為己讚歎淫欲供養耶？」「世尊！實然！」佛世尊呵責：「愚人！汝行非相應法、非隨順行、非威儀、非沙門行、非清淨行、非所當為。愚人！汝為何於女人前，為己讚歎淫欲供養耶？愚人！我以種種方便，為離欲而說法，非為具欲……乃至……非為說欲熱之靜止乎？愚人！此非令未信者生信……乃至……諸比丘！汝等當如是誦此學處——</p>
        <p>任何比丘，若起欲情變心，於女人前，為己<a n="1"/>讚歎淫欲供養而言：『妹！於如我之持戒者、梵行者、具善法行者，依此法供養，則此為供養中之第一。』若有關淫欲法者，僧殘。」</p>
    </body>
    <notes/>
    <ps/>
    <notes>
        <note n="1">為自己之淫欲供養（attakāmapāricariyā），於覺音註為 attano atthāya kāmapāricariyā，此語當視為 atta+kāmapāricariyā，今依此。T. W. Rhys Davids 於戒本之譯文亦作“ministration to himself”。但覺音註又云可視為 attakāma+pāricariyā。在梵文戒本有 ātmana（ātmanā）kāyaparicaryāṁ「以自己之身供養」，於北傳漢譯律藏《十誦律》亦為「以身供養」。以此義推之，寧可看為「以自己之淫欲供養」。又 kāma 當是 kāya。</note>
    </notes>
</doc>
