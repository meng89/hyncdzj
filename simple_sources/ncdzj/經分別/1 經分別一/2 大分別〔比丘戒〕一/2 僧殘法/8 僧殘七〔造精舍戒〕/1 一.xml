<doc>
    <meta/>
    <body>
        <head>
            一
        </head>
        <p>爾時，世尊在憍賞彌國<a n="1"/>瞿師羅園中。爾時，長老闡陀之施主居士，如是對闡陀曰：「大德！請示精舍地，我為大德令〔人〕造精舍。」如是，長老闡陀求精舍地，伐村人、鎮人、市人、洲人、國人所奉祀之一神廟樹<a n="2"/>，諸人譏嫌非難：「為<ref cRef="PTS.Vin.3.156"/>何沙門釋子伐村人……國人所奉祀之神廟樹耶？沙門釋子傷一根<a n="3"/>之生命。」</p>
        <p>諸比丘聞諸人之譏嫌非難。彼等中有少欲之比丘亦譏嫌非難：「為何長老闡陀砍伐村人……國人所奉祀之神廟樹耶？」時，諸比丘以此事白世尊。「闡陀！汝實砍伐村人……國人所奉祀之神廟樹耶？」「實然！世尊！」佛世尊呵責……乃至……「愚人！汝何以砍伐村人……國人所奉祀之神廟樹耶？愚人！人人於此樹作有生命想<a n="4"/>。愚人！此非令未信者生信……乃至……諸比丘！汝等當如是誦此學處——</p>
        <p>若比丘造大精舍，有主而自理，應率同諸比丘指示作處，由諸比丘指示無難處、有行處之作處。若比丘於有難處、無行處之作處，造大精舍；若不率同諸比丘指示作處者，僧殘。」</p>
    </body>
    <notes/>
    <ps/>
    <notes>
        <note n="1">憍賞彌國，《四分律》作拘睒毘國。</note>
        <note n="2">一神廟樹，《四分律》為尼拘律神樹（《四分律》卷第三，大正二二．五八六中）。</note>
        <note n="3">一根（ekindriya），草木也，草木唯有身根，故言一根。</note>
        <note n="4">有生命想，原文 jīvasaññino，日譯為「謂為有情」。</note>
    </notes>
</doc>
