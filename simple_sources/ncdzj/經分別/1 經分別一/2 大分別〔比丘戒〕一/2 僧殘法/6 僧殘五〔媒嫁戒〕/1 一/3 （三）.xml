<doc type="for_machine">
    <body>
        <head>
            （三）
        </head>
        <p>如是，其邪命外道之俗弟子等，娶其女，一月令作婦事<ewn><a/><note>令作婦事（suṇisābhogena bhuñjiṁsu），若依註，乃令作煮飯等家事，即以婦事待之。</note></ewn>，其後即令作婢事<ewn><a/><note>令作婢事（dāsibhogena bhuñjanti），令作種田或清掃提水等勞役，即以婢事待之。</note></ewn>。如是，彼女遣使至母處言：「我實困苦而無樂。唯有一月作婦事，而後令作婢事。母！請來帶我歸。」如是，其婦至邪命弟子處而言：「諸賢！汝等勿令此女作婢事，應以作婦事。」彼等言：「我等之嫁娶非關於汝，我等之嫁娶乃與沙門所為，我等不知，汝走。」如是，彼婦被邪命弟子所侮辱，再歸舍衛城。</p>
        <p>彼女再遣使至母處：「我實困苦而無樂，唯有一月作婦事，而後令作婢事。母！請來帶我歸。」彼村婦至長老優陀夷處而言：「大德！我女實困苦而無樂。唯有一月令其作婦事，其後令作婢事。大德！請往告：『汝等勿令此女作婢事，應令此女作婦事。』」於是，長老優陀夷至邪命弟子處而如是言：「諸賢！勿使此女作婢事，令作婦事。」彼等答曰：「我等之嫁娶非關於汝，乃與村婦所為，汝應是沙門，沙<ref cRef="PTS.Vin.3.137"/>門不營務當是好沙門<ewn><a/><note>好沙門，原本為 sumano，暹羅版本是 sussamaṇo，巴利《善見律》亦然，故從之。即沙門應如是不關愛欲事之意。</note></ewn>，我等不知，汝走。」如是，優陀夷被邪命弟子所侮辱，再歸舍衛城。</p>
        <p>彼女再三遣使至母處：「我實困苦……帶我歸。」彼婦再至優陀夷處……「大德！請往告……令作婦事。」「先前，我亦被邪命弟子侮辱。姊！請去！我不去。」</p>
    </body>
    <ps></ps>
</doc>
