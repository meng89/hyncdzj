<doc>
    <meta/>
    <body>
        <head>
            二
        </head>
        <p>「有比丘等」者，其他〔結黨〕比丘等。</p>
        <p>「彼」者，其破僧比丘。</p>
        <p>「隨順」者，彼有此見、忍、樂，彼等亦有此見、忍、樂。</p>
        <p>「結黨」者，是立於彼之類、彼之側者。</p>
        <p>「若一人、若二人、若三人」者，或有一人、或有二人、三人。</p>
        <p>彼等如是言：「尊者！對彼比丘勿說何事，彼比丘是法語者、是律語者。彼比<ref cRef="PTS.Vin.3.176"/>丘是取我等所欲求、所喜樂而語，知我等之〔所欲〕而語。是故，對彼，我等應忍可。」</p>
        <p>「諸比丘」者，由有所見聞之其他比丘，彼等應如是言：「尊者！勿如是言，彼比丘非法語者、非律語者。至於尊者等，亦勿歡喜破僧。尊者等應與僧伽和合。僧伽實為歡喜、和合、無諍，同一說戒，安穩而住。」再次言之……乃至……三次言之……乃至……若捨則善，若不捨則突吉羅。聞而不言者突吉羅。</p>
        <p>彼諸比丘當被引至僧中說：「尊者等！勿如是言，彼比丘……安穩而住。」再次言之……乃至……三次言之……乃至……若捨則善，若不捨則突吉羅。</p>
        <p>彼諸比丘當〔於僧中〕諫告之。「諸比丘！當如是諫告。應由一聰明賢能之比丘於僧中唱言：</p>
        <p>『大德僧！請聽！某甲、某甲比丘等，是某甲比丘企圖破僧之隨順、結黨者，彼等不捨其事。若僧時機可者，僧為令某甲、某甲比丘捨其事而諫告之。』如是表白。</p>
        <p>『大德僧！請聽！某甲……不捨其事，僧為令某甲、某甲比丘捨其事而諫告之。諸大德中，為某甲、某甲比丘捨其事而諫告之，忍者默然，不忍者請說。我二次言此事，我三次言此事……不忍者請說。</p>
        <p>某甲、某甲比丘為捨其事，由僧伽諫告已。僧已忍……我如是知解。』」</p>
        <p>由白突吉羅、二羯磨語偷蘭遮、羯磨語竟者僧殘。僧殘罪者，除白突吉羅、二羯磨語偷蘭遮外。</p>
        <p>二人、三人者，應於一處諫告之，以上者勿〔於一處〕諫告。</p>
        <p>「彼比丘等」者，為隨順、結黨之諸比丘。</p>
        <p>「僧殘」者，……乃至……是故亦云「僧殘」。</p>
    </body>
    <notes/>
    <ps/>
    <notes/>
</doc>
