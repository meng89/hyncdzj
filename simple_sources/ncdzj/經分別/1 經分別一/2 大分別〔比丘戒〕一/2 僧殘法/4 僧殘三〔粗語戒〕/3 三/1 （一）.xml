<doc type="for_machine">
    <body>
        <head>
            （一）
        </head>
        <p>語二道，說好、說惡、乞、求、問、反問、解說、教誡、或惡罵。</p>
        <p>「說好」者，稱說讚歎二道。</p>
        <p>「說惡」者，詆毀非難二道。</p>
        <p>「乞」者，說：「與我，應與我。」</p>
        <p>「求」者，說：「汝母何時與〔汝〕耶？汝父何時與耶？汝之天神何時與耶？何時有好事？何時汝得淫欲法？」</p>
        <p>「問」者，說：「汝如何與汝夫耶？如何與愛人耶？」</p>
        <p>「反問」者，說：「汝實如是與汝夫，如是與汝愛人。」</p>
        <p>「解說」者，被問而言：「當如是與，若如是與者，當得汝夫之寵愛也。」</p>
        <p>「教誡」者，不被問而言：「如是與，如是與者，汝夫當寵愛汝也。」</p>
        <p>「罵」者，說：「汝無形<ewn><a/><note>無形（animittā），無女根者，不全形（nimittamattā）是根不完全者。</note></ewn>、汝不全形、無血者、恆出血者、恆布者<ewn><a/><note>恆布者，是 dhuvacolā 之譯。依註云，恆常以布塞小便道防其血出者。</note></ewn>、漏出者、汝長崛<ewn><a/><note>長崛（sikharaṇi），是依《善見律》之譯語。依註云，根長硬直外露。</note></ewn>、汝黃門、汝出兩邊者<ewn><a/><note>出兩邊者（vepurisikā），是依《善見律》之譯語。若依《善見律》，女根中肉長出，有毛而兩道合者。</note></ewn>、汝破根者、汝二根者。」</p>
    </body>
    <ps></ps>
</doc>
