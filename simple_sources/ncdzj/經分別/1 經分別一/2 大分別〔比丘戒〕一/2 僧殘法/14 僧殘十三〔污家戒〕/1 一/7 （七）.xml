<doc>
    <meta/>
    <body>
        <head>
            （七）
        </head>
        <p>「諸比丘！應如是為。先警告阿濕婆富那婆娑之徒；警告已，使之憶念；使憶念已，而令其自白其罪；自白其罪已，應由一聰明賢能之比丘於僧中唱言：</p>
        <p>『大德僧！請聽！此阿濕婆富那婆娑比丘穢污俗家而行惡行，彼等之惡行被見且被聞，被彼等所穢污之俗家亦被見且被聞。若僧時機可者，舉行羯磨，從雞咤山驅出阿濕婆富那婆娑比丘。阿濕婆富那婆娑比丘不得住雞咤山。』如是表白。</p>
        <p>『大德僧！請聽！此……見且被聞。僧伽舉行羯磨，從雞咤山驅出阿濕婆富那婆娑比丘。阿濕婆富那婆娑比丘不得住雞咤山。諸大德中，對於阿濕婆富那婆娑比丘不得住雞咤山，並作驅出雞咤山之羯磨，忍者默然，不忍者請說。我再言此事……乃至……三次言此事，大德僧！請聽……請說。</p>
        <p>對阿濕婆富那婆娑比丘，由僧伽舉行驅出雞咤山之羯磨。阿濕婆富那婆娑比丘不得住雞咤山。僧已忍，是故默然，我如是知解。』」</p>
    </body>
    <notes/>
    <ps/>
    <notes/>
</doc>
