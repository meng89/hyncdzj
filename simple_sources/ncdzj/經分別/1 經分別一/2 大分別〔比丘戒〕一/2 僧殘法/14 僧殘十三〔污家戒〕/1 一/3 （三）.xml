<doc>
    <meta/>
    <body>
        <head>
            （三）
        </head>
        <p>爾時，一比丘於迦尸安居已，為見世尊，往舍衛城之途中，至雞咤山邑。<ref cRef="PTS.Vin.3.181"/>時，其比丘晨著下衣，持外衣與鉢，為乞食而入雞咤山邑，於進退瞻前顧後，手之屈伸皆整齊端莊，細目低視，威儀具足。眾人見彼比丘而如是言：「此是何者？似懦弱而愚直，常無笑容。彼至時，誰肯與食？我等之尊者阿濕婆富那婆娑之徒，溫和可親、有悅人之語、滿面笑容而行，云：『來！善來！』面非無表情，明朗而自啟話頭，言易解有趣之語，正應與彼等食物也。」一優婆塞見其比丘乞食於雞咤山，至其比丘處，頂禮而言曰：「大德！得食乎？」「賢者！不得食。」「大德！來！請至我家。」</p>
    </body>
    <notes/>
    <ps/>
    <notes/>
</doc>
