<doc type="for_machine">
    <body>
        <head>
            （六）
        </head>
        <p>爾時，世尊以是因緣令集比丘眾而問諸比丘曰：「諸比丘！實有雞咤山邑之住者，名阿濕婆富那婆娑是無恥惡比丘，彼等如是行惡行——自植華樹……乃至……行種種非法行耶？諸比丘！先前清淨而……住惡比丘耶？」「實然！世尊！」佛世尊呵責：「諸比丘！為何彼等愚人行如是惡行——自植華樹或教人植……乃至……行種種惡行耶？諸比丘！此非令未信者生信……。」呵責已、說法已，告舍利弗及目連曰：</p>
        <p>「舍利弗等！汝等至雞咤山邑，往阿濕婆富那婆娑比丘處，舉行驅出雞咤山之<ref cRef="PTS.Vin.3.183"/>羯磨。蓋彼等是汝等弟子故。」「世尊！我等如何與阿濕婆富那婆娑比丘舉行驅出雞咤山之羯磨？彼等比丘〔甚是〕兇惡粗暴也。」「然，舍利弗等！汝等與眾多比丘去。」「然！」舍利弗及目連對世尊應諾。</p>
    </body>
    <ps></ps>
</doc>
