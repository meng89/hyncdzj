<doc type="for_machine">
    <body>
        <head>
            （一）
        </head>
        <p>「任何」者，……比丘之意。</p>
        <p>「除於伽藍或止宿處內外」者，於伽藍或止宿處內除外。「伽藍內」者，言有籬園之園內、無籬園之境內。「止宿處內」者，言有籬宿舍之宿舍內部、無籬宿舍之境內也。</p>
        <p>「寶物」者，真珠、寶珠、琉璃、貝玉、玻璃、珊瑚、銀、金、赤珠、琥珀也。</p>
        <p>「視同如寶物」者，世人所喜受用之物，此名「視同如寶物」。</p>
        <p>「捉」者，若自捉者，波逸提。「令捉」者，令他捉者，波逸提。</p>
        <p>「於伽藍內或止宿處內〔……〕藏置之」者，應記識其色或相，藏置而告示：「若失物者來。」若〔失主〕來此，應言：「賢者！卿之失物為何色相耶？」若所言色或相俱相應者，當與之。若不相應者，應言：「賢者！請〔往他處〕查索。」若從其住處離去時，應〔將失物〕囑付於住此之善良比丘，然後離去。無善良比丘<ref cRef="PTS.Vin.4.164"/>時，應囑付住此之善良居士。</p>
        <p>「此為斯時之如法行」者，此為適合此時情況之法也。</p>
    </body>
    <ps></ps>
</doc>
