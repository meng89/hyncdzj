<doc>
    <meta/>
    <body>
        <head>
            一
        </head>
        <p>爾時，佛世尊在毘舍離大林重閣講堂。其時，一比丘為一切糞掃衣<a n="1"/>者，住於墓處。由諸人所予者，彼不欲受。彼於墓處、樹下及於門檻等處，自取祭祖先之供物而食。諸人……非難：「何以此比丘自取我等祭祖先之供物而食耶？此比丘是長老大堅身<a n="2"/>者而實以人肉為食。」諸比丘聞彼諸人之……非難。諸比丘中少欲者……非難：「何以比丘將不與之食持來口邊耶？」……乃至……「比丘！汝實將不與之食持來口邊耶？」「實然！世尊！」佛世尊呵責：「愚人！汝何以將不與之食持來口邊耶？愚人！此非令未信者生信……乃至……諸比丘！汝等當如是誦此學處——</p>
        <p><ref cRef="PTS.Vin.4.90"/>任何比丘，若將不與之食〔物〕持來口邊者，波逸提。」</p>
        <p>如是，世尊為諸比丘制立學處。</p>
    </body>
    <notes/>
    <ps/>
    <notes>
        <note n="1">sabba-paṁsukūlika 始自衣服、飲食、臥具、藥乃至楊枝之生活資具，一切由糞掃物（他人之廢棄物）得者。</note>
        <note n="2">原語 vadhara 辭典無，覺音註為 vaṭhara，「大而身堅實者」，今依此而譯。</note>
    </notes>
</doc>
