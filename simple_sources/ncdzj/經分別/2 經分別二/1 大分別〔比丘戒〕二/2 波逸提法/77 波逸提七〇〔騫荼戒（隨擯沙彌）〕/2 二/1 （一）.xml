<doc type="for_machine">
    <body>
        <head>
            （一）
        </head>
        <p>「〔被指定為〕沙彌」者，稱為沙彌也。</p>
        <p>「如是言」者，言：「如我知解世尊……不足以障道。」者。</p>
        <p>「由諸比丘」者，所見聞之其他比丘也。彼等應言：「友！沙彌！勿作如是言……行之足以障道。」應二次言之、三次言之，若捨則善，若不捨，則諸比丘應對其沙彌言：「友！沙彌！從今以後……消失之。」</p>
        <p><ref cRef="PTS.Vin.4.140"/>「此沙彌」者，〔作〕如是〔惡〕說之沙彌。</p>
        <p>「任何」者，……比丘之意。</p>
        <p>「知」者，自知、他人語彼或彼自語。</p>
        <p>「如是被擯滅」者，斯被擯滅。</p>
        <p>「〔被指定〕沙彌」者，〔指執惡見〕之沙彌。</p>
        <p>「撫慰」者，向彼言：「我當施與鉢、衣，或讀誦或詢問。」如是撫慰者，波逸提。</p>
        <p>「或伺候」者，為彼令取粉藥、或粘土、或楊枝、或含嗽水者，波逸提。</p>
        <p>「或共事」者，二種共事之食共事……字字波逸提。</p>
        <p>「或共宿」者，擯滅沙彌所臥之覆蓋處，比丘臥者，波逸提。比丘所臥之處而被擯滅沙彌臥之者，波逸提。兩者臥之，波逸提。起立之後，再三臥者，波逸提。</p>
    </body>
    <ps></ps>
</doc>
