<doc type="for_machine">
    <body>
        <head>
            一
        </head>
        <p>爾時，佛世尊在舍衛城祇樹給孤獨園。其時，有二比丘於僧伽精舍，一住樓上，<ref cRef="PTS.Vin.4.46"/>一住樓下。樓上比丘，強坐於脫腳牀，牀腳穿過〔天花板〕，傷及樓下比丘頭，彼比丘呼痛。諸比丘走近彼比丘言：「友！汝何故呼痛耶？」彼比丘以此事語諸比丘，諸比丘中少欲者……非難：「何以比丘強坐於僧伽精舍之脫腳牀耶？」如是，諸比丘……白……乃至……「比丘！汝實強坐於僧伽……耶？」「實然！世尊！」佛世尊呵責：「愚人！汝何以強坐於僧伽……耶？愚人！此非令未信者生信……乃至……諸比丘！汝等當如是誦此學處——</p>
        <p>任何比丘，在僧伽之精舍中，於樓上之脫脚牀<ewn><a/><note>脫腳床（āhaccapādaka-mañca），床或椅子安裝容易脫下之腳。</note></ewn>或脫脚椅坐或臥者<ewn><a/><note>於 pātimokkha 在此處有 sahasā，暹羅本沒有。見北傳漢譯律藏《四分律》僅為「若坐若臥」，《五分律》為「用力坐臥」以添 sahasā 字譯之。</note></ewn>，波逸提。」</p>
    </body>
    <ps></ps>
</doc>
