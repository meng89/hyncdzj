<doc>
    <meta/>
    <body>
        <head>
            一
        </head>
        <p>爾時，佛世尊在舍衛城祇樹給孤獨園。其時，六群比丘行非法，於對各自行羯磨時遮〔此〕，在〔異〕時，有事集僧伽，六群比丘因正在作衣，同意<a n="1"/>一比丘〔出席羯磨〕。時，僧眾曰：「友！六群比丘唯來一人，然，我等對彼作羯磨。」而對彼行羯磨。於是，此比丘回到六群比丘處，六群比丘對此比丘作是言：「友！僧眾作何事耶？」「友！僧眾與我作羯磨。」「友！我等非為此而同意：『與汝行羯磨。』若我等知為汝行羯磨者，我等即不同意。」</p>
        <p>諸比丘中少欲者……非難：「何以六群比丘同意如法羯磨，而事後言不平耶？」<ref cRef="PTS.Vin.4.152"/>……乃至……「諸比丘！汝等實同意如法羯磨，而事後言不平耶？」「實然！世尊！」佛世尊呵責：「愚人！汝等何以同意……耶？愚人！此非令未信者生信……乃至……諸比丘！汝等當如是誦此學處——</p>
        <p>任何比丘，同意如法羯磨，而事後言不平者，波逸提。」</p>
    </body>
    <notes/>
    <ps/>
    <notes>
        <note n="1">原語 chandaṁ dadāti 於僧伽開會時，若欲缺席即委託他比丘，於執行議事時，傳其同意之旨。北傳漢譯律藏作「與欲」。</note>
    </notes>
</doc>
