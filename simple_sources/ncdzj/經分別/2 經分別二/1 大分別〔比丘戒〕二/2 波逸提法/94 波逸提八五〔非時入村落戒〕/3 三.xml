<doc type="for_machine">
    <body>
        <head>
            三
        </head>
        <p>其時，一比丘於拘薩羅國前往舍衛城，於日暮時，至一村落，諸人見彼比丘而言曰：「大德！請入。」其時，彼比丘以不告而非時入村落為世尊所禁，畏慎而不入。劫賊剝脫此比丘。彼比丘至舍衛城以此事語諸比丘，諸比丘以此事白世尊。時，世尊以是因緣說法而告諸比丘曰：「諸比丘！聽許告同住之比丘而非時入村落。諸比丘！汝等當如是誦此學處——</p>
        <p>任何比丘，不告同住之比丘而非時入村落者，波逸提。」</p>
        <p>如是，世尊為諸比丘制立學處。</p>
    </body>
    <ps></ps>
</doc>
