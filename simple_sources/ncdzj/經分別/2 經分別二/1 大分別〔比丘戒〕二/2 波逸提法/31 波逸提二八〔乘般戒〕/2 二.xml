<doc type="for_machine">
    <body>
        <head>
            <ref cRef="PTS.Vin.4.65"/>
            二
        </head>
        <p>爾時，眾多比丘及比丘尼，由沙祇向舍衛城之公路行進，途中應渡河時，諸比丘尼對比丘作如是言：「我等亦與尊師同渡。」「妹！豫約比丘尼同乘一船者，非如法也。汝等先渡，或我等先渡？」「大德！尊師等為最上人也，請尊師等先渡。」後渡之諸比丘尼被賊所污剝。時，彼諸比丘尼至舍衛城，以此事告諸比丘尼。諸比丘尼以……語諸比丘。諸比丘……白世尊。時，世尊以是因緣說法而告諸比丘曰：「諸比丘！橫渡時，聽許豫約比丘尼同乘一船。諸比丘！汝等當如是誦此學處——</p>
        <p>任何比丘，豫約比丘尼同乘一船而往上游或往下游者，除橫渡外，波逸提。」</p>
    </body>
    <ps></ps>
</doc>
