<doc type="for_machine">
    <body>
        <head>
            （一）
        </head>
        <p>「任何」者，……比丘之意。</p>
        <p>「知」者，自知或他人告彼，或自告之。</p>
        <p>「比丘尼」者，於二部僧中受具戒者。</p>
        <p>「周旋」者，非事先欲與、非事先欲作，有人從中說：「尊者是善說法者、尊者是多聞者、尊者是經師、尊者是律師、尊者是論師，請供尊者，請為尊者作。」此名為「周旋」。</p>
        <p>「食」者，五種噉食中之任一種噉食。</p>
        <p>「除在家人事先豫備外」者，在家人事先豫備者除外。</p>
        <p>「在家人事先豫備」者，或親里，或被招待，或本有豫備。</p>
        <p>除在家人事先豫備外而〔往〕取食者，突吉羅。每咽食者，波逸提。</p>
    </body>
    <ps></ps>
</doc>
