<doc type="for_machine">
    <body>
        <head>
            （一）
        </head>
        <p>「若比丘二夜、三夜停宿於軍中期間」者，指停宿二夜、三夜期間也。</p>
        <p>「模擬戰」者，凡有示現〔演練〕互相擊打之處。</p>
        <p>「列兵」者，此等<ewn><a/><note>此等，原語 ettakā 日譯為「多」。</note></ewn>是象軍、此等是馬軍、此等是車軍、此等是步軍也。</p>
        <p>「配兵」者，象軍在此、馬軍在此、車軍在此、步軍在此之謂也。</p>
        <p><ref cRef="PTS.Vin.4.108"/>「閱兵」者，有象兵隊、馬兵隊、車兵隊、步兵隊。三象兵者，最少之象兵隊；三馬兵者，最少之馬兵隊；三車兵者，最少之車兵隊；四人持武器之步兵者，最少之步兵隊。</p>
        <p>為觀而往者，突吉羅。立彼處而觀者，波逸提。離見處復數數回見者，波逸提。為見一人一人而往者，突吉羅。於彼處立觀者，突吉羅。離觀處復再三回見者，突吉羅。</p>
    </body>
    <ps></ps>
</doc>
