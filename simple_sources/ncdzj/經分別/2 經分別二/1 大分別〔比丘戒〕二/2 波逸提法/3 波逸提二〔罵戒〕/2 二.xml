<doc type="for_machine">
    <body>
        <head>
            二
        </head>
        <p>「諸比丘<ewn><a/><note>此故事同《本生經》第二十八（南傳大藏經小部經典六）。</note></ewn>！往昔於得叉尸羅國，一婆羅門有一牛名蘭底伊沙羅（Nandivisāla歡喜滿）。時，蘭底伊沙羅牛言彼婆羅門：『婆羅門！卿往言：「我牛能曳引滿載之百車。」然後，與長者賭千金。』於是，彼婆羅門與長者言：『我牛能曳引滿載之百車。』而賭千金。諸比丘！於是，彼婆羅門繫蘭底伊沙羅牛於滿載之百車曰：『無角<ewn><a/><note>原語 kūṭa 有詐欺之意，英譯《本生經》為「欺瞞者」（rascal）；P. T. S. 辭典喻為：如無角之牛，將其角切除，始無危險。《有部毘奈耶》言：禿頭無角。《五分律》為曲角、《四分律》為一角。</note></ewn>！進！無角！拉！』爾時，蘭底伊沙羅牛即止立於其處。諸比丘！於是，婆羅門賭輸千金而深憂。時，蘭底伊沙羅牛言其婆羅門：『婆羅門！卿何故深憂耶？』『我實為汝輸千金。』『婆羅門！卿何故於我非無角而辱呼無角耶？卿〔再〕前往，言：「我牛能曳引滿載之百車。」與長者賭二千金。我非無角，勿以無角辱呼我。』</p>
        <p>諸比丘！於是，彼婆羅門與長者言：『我牛能曳引滿載之百車。』而賭二千金。時，彼婆羅門繫蘭底伊沙羅牛於滿載之百車曰：『進！善牛！拉！善牛！』諸比丘！時，蘭底伊沙羅牛即曳引滿載之百車。</p>
        <j>
            <s>當言善愛語</s>
            <s>切勿語不善</s>
            <s>為言愛語者</s>
            <s>牛即曳重載</s>
            <s>彼亦得財寶</s>
            <s>由此皆歡喜</s>
        </j>
        <p><ref cRef="PTS.Vin.4.6"/>諸比丘！其時，惡口侮慢之語，乃我不愛之語，今為何以惡口侮慢之語為愛語耶？諸比丘！此非令未信者生信……乃至……諸比丘！汝等當如是誦此學處——</p>
        <p>罵詈語者，波逸提。」</p>
    </body>
    <ps></ps>
</doc>
