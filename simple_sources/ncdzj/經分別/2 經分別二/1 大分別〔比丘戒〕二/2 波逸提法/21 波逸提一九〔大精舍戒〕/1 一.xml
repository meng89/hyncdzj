<doc>
    <meta/>
    <body>
        <head>
            一
        </head>
        <p>爾時，佛世尊在憍賞彌國瞿師羅園。其時，具壽闡陀之施主大臣為闡陀作精舍。然而，具壽闡陀將已建成之精舍，使人再三修葺塗飾，〔因〕重壓而使精舍倒塌。具壽闡陀為集草木而踐壞一婆羅門之麥田。於是，婆羅門譏嫌非難：「諸大德何以踐壞我麥田耶？」諸比丘聞婆羅門之譏嫌非難。諸比丘中少欲者……非難：「何以具壽闡陀將建成之精舍，再三修葺塗飾，因重壓而使精舍倒塌耶？」如是，彼諸比丘……白……乃至……「闡陀！汝實將建成……倒塌耶？」「實然！世尊！」佛世尊呵責：「愚人！汝何以將建成……倒塌耶？愚人！此非令未信者生信……乃至……諸比丘！汝等當如是誦此學處——</p>
        <p>比丘作大精舍時，限於留門窗處，為定置橫木<a n="1"/>，為裝置窗牖，〔住於無作物處之比丘，〕得指示覆二、三重，若過此指示者，雖住於無作物處之比丘，亦波逸提。」</p>
    </body>
    <notes/>
    <ps/>
    <notes>
        <note n="1">此戒之意義是作窗或門四方之木（橫木）周圍，得以堅固門窗故，覆數重而塗之；此處以外覆二、三重或以下。此見《善見律》云：「門之兩邊及上頭二肘半得重泥，若門高而下有壁亦得重泥，窗之四面亦得重泥。」</note>
    </notes>
</doc>
