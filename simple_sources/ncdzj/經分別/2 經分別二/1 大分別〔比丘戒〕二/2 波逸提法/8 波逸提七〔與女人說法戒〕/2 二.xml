<doc type="for_machine">
    <body>
        <head>
            二
        </head>
        <p>爾時，優婆夷等見諸比丘而作是言：「請諸比丘說法。」「妹！為女人說法者，非如法也。」「諸尊師！請以五、六言說法，由此則可得知法。」「妹！為女人說法者，非如法。」畏慎而不說。優婆夷等譏嫌非難：「何以諸尊師被我等請而不說法耶？」諸比丘聞彼等優婆夷等之譏嫌非難。於是，諸比丘以此事白世尊。世尊以是因緣說法而告諸比丘曰：「諸比丘！聽許以五、六語為女人說法。諸比丘！汝等當如是誦此學處——</p>
        <p>任何比丘，若以五、六語以上為女人說法者，波逸提。」</p>
        <p><ref cRef="PTS.Vin.4.22"/>如是，世尊為諸比丘制立學處。</p>
    </body>
    <ps></ps>
</doc>
