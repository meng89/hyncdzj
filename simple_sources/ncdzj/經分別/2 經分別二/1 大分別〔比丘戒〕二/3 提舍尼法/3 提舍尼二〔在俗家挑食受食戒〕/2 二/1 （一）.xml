<doc type="for_machine">
    <body>
        <head>
            （一）
        </head>
        <p>「諸比丘受在家招請而食」者，在家者有四種在家：剎帝利家、婆羅門家、吠舍家、首陀羅家。受招請而食者，受以五正食中之一招請而食。</p>
        <p>「比丘尼」者，於二部僧中受具戒者。</p>
        <p><ref cRef="PTS.Vin.4.178"/>「指示者」，由友、由親友、由同僚、由同和尚、由同阿闍梨而云：「於此與羹！於此與飯！」者，此謂指示者。</p>
        <p>「彼等諸比丘」者，受食之比丘也。</p>
        <p>「此比丘尼」者，凡指示之比丘尼也。</p>
        <p>諸比丘應拒此比丘尼：「姊！……請離去！」若諸比丘中無一人拒之而云：「我取食。」者，突吉羅。每咽食者，提舍尼。</p>
    </body>
    <ps></ps>
</doc>
