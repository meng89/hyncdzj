<doc type="for_machine">
    <body>
        <head>
            （一）
        </head>
        <p>「具有危險」者，於僧園、僧園境內可見賊所住、立、坐、臥處。</p>
        <p>「具有恐怖」者，於僧園、僧園之境內曾見有人被賊所殺、所奪、所打者。</p>
        <p>「阿蘭若住處」者，離〔村〕最少五百弓之處是謂「阿蘭若住處」。</p>
        <p>「任何」者，……比丘之意。</p>
        <p>「於如是住處」者，在如是之住處。</p>
        <p>「無病」者，能往乞食也。「病」者，不能往乞食也。</p>
        <p>「僧園中」者，有籬之僧園謂僧園內，無籬者謂境內。</p>
        <p>「非豫告」者，送五眾之〔一人〕告知者，此名為「非豫告」。告於僧園內、僧園境內以外者，此名為「非豫告」。「豫告」者，若有男子或女人來僧園、僧園之境內言：「大德！為某比丘持來硬食、軟食。」若具有危險，應告以「具有危險」；若具有恐怖者，應告以「具有恐怖」。若言：「大德！雖有危險亦當持〔食〕來。」應言有賊：「〔有〕諸〔賊〕人在此徘徊，汝等應〔速〕離去。」</p>
        <p>豫告以持粥而持來粥之附隨物時，此名為所告；告以食物而持來其附隨物時，此名為所告；告以硬食持來其附隨物時，此亦名為所告；由一家告之而彼家中之任何人運來硬食或軟食，此名為所告；由村落告之而其村落中之任何人運來硬食或軟食，此名為所告；由一集團告之，其集團中之任何人運來硬食或軟食，此名為所告。</p>
        <p>「硬食」者，……軟食者，……肉。</p>
        <p><ref cRef="PTS.Vin.4.184"/>無病者云：「我欲食。」而受不告之〔食物〕者，突吉羅。每咽食，提舍尼。</p>
        <p>於不告有不告想，無病於僧園中親手接受硬食或軟食而食者，提舍尼。於不告有疑想……於不告有告想……提舍尼。以非時藥、七日藥、盡形壽藥為食物而受者，突吉羅。每咽食者，突吉羅。於告有不告想者，突吉羅。於告有疑想者，突吉羅。於告有告想者，不犯也。</p>
    </body>
    <ps></ps>
</doc>
