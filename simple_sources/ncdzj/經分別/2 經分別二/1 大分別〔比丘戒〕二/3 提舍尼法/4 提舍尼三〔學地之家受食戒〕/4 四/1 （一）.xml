<doc type="for_machine">
    <body>
        <head>
            （一）
        </head>
        <p>「學地認定之諸家」者，因淨信增大而財物窮盡之家，對如是之家依白二羯磨給與學地認定。</p>
        <p>「任何」者，……比丘之意。</p>
        <p>「於如是學地認定之家」者，於學地認定之家。</p>
        <p>「非受招請」者，非受請於本日或明日〔來〕，而正在進入〔其〕家之境內時請之，即此所謂非受招請。</p>
        <p><ref cRef="PTS.Vin.4.181"/>「受招請」者，受請於本日或明日〔來〕，非正在進入〔其〕家之境內時請之，即此名為被招請。</p>
        <p>「無病」者，能行乞食也。「病」者，不能行乞食也。</p>
        <p>「硬食」者，除五種正食、非時藥、七日藥、盡形壽藥之外，其餘名為硬食。</p>
        <p>「軟食」者，五種正食：飯、粥、麨、魚、肉。</p>
        <p>非招請，無病而云：「我欲食。」而受者，突吉羅。每咽食者，提舍尼。</p>
    </body>
    <ps></ps>
</doc>
