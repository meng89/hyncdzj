<doc type="for_machine">
    <body>
        <head>
            五一
        </head>
        <p>爾時，佛世尊在憍賞彌國瞿師羅園。其時，一婆羅門為僧眾豫備乳汁飲料。諸比丘飲牛乳時，簌簌出聲，有〔原〕為樂師之比丘作如是言：「全僧眾皆冷而發抖！」諸比丘中少欲者……非難：「為何逗弄僧眾耶？」……乃至……「比丘！汝實逗弄僧眾耶？」「實然！世尊！」佛世尊呵責：「愚人！汝何以逗弄僧眾耶？愚人！此非令未信者生信……」……乃至……呵責已、說法已，告比丘曰：「諸比丘！不可逗弄佛法僧，逗弄佛法僧者，突吉羅。」於是，世尊以種種方便呵責其比丘，說難教養……乃至……「諸比丘！汝等當如是誦此學處——</p>
        <p>『我當不作簌簌聲而食』，應當學。」</p>
        <p><ref cRef="PTS.Vin.4.198"/>不應簌簌出聲……最初之犯行者，不犯也。</p>
    </body>
    <ps></ps>
</doc>
