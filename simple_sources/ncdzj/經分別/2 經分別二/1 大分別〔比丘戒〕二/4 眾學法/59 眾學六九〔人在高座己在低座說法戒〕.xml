<doc type="for_machine">
    <body>
        <head>
            六九
        </head>
        <p>爾時……給孤獨園。其時，六群比丘坐於低座為坐於高座者說法。諸比丘中少欲者……非難：「何以六群比丘坐於低座……說法耶？」……乃至……「諸比丘！汝等實坐於低座……說法耶？」「實然！世尊！」佛世尊呵責：「愚人！汝等何以坐於低座為……說法耶？愚人！此非令未信者生信……」……乃至……呵責已、說法已，告諸比丘曰——</p>
        <p>「諸比丘！過去世於波羅奈國，有一旃陀羅之妻懷孕。其時，此旃陀羅女言其夫曰：『主！我有身孕，欲食菴羅果。』『無菴羅果，〔今〕非菴羅果之時〔節〕。』『若不得者，我當死！』其時，王之菴羅樹常有果。諸比丘！時，彼旃陀羅至菴羅樹處，<ref cRef="PTS.Vin.4.204"/>登菴羅樹上隱坐。諸比丘！時，王與帝師婆羅門同至菴羅樹下坐於高座牀而學習咒文。諸比丘！時，彼旃陀羅作是思惟：『王坐於高座牀而學習咒文實是不如法，而婆羅門坐於低座牀為坐於高座牀者教咒文，〔亦〕實是不如法。我為妻偷盜王之菴羅果，實亦不如法，此皆墮於不如法，而下來彼處。』</p>
        <p>〔旃陀羅〕</p>
        <j>
            <s>不知聖典義</s>
            <s>此教咒文者</s>
            <s>不法學習者</s>
            <s>俱是不見法</s>
        </j>
        <p>〔婆羅門〕</p>
        <j>
            <s>我為嗜好肉味香</s>
            <s>來食王之美味飯</s>
            <s>為食不說我之法</s>
            <s>〔但知我〕法聖者讚</s>
        </j>
        <p>〔旃陀羅〕</p>
        <j>
            <s>如此可恥婆羅門</s>
            <s>為彼之財與名利</s>
            <s>〔於是現世〕不法行</s>
            <s>此為〔來世〕墮獄因</s>
            <s>離去矣大婆羅門</s>
            <s>他有情亦以煮食</s>
            <s>汝之行此不法行</s>
            <s>〔汝〕勿碎如碎石瓶</s>
        </j>
        <p>諸比丘！其時，尚有坐於低座為坐於高座者說咒文，為我所不好，今如何坐於低座却對坐於高座者說法？非為不快！諸比丘！此非令未信者生信……乃至……諸比丘！汝等當如是誦此學處——</p>
        <p>『我當不坐於低座為無病而坐於高座者說法』，應當學。」</p>
        <p>不得坐於低座為坐於高座之無病者說法。不恭敬故，坐於低座為坐於高座之無病者說法，突吉羅。非故意者……乃至……最初之犯行者，不犯也。</p>
    </body>
    <ps></ps>
</doc>
