<doc>
    <meta/>
    <body>
        <head>
            （二）
        </head>
        <p>爾時，諸比丘畏慎對持日傘之病人說法。諸人……非難：「何以沙門釋子<ref cRef="PTS.Vin.4.200"/>不對手持日傘之病人說法？」諸比丘聞諸人之……非難。於是，彼諸比丘……白世尊。其時，世尊以是因緣說法而告諸比丘曰：「諸比丘！聽許對手持日傘之病人說法。諸比丘！汝等當如是誦此學處——</p>
        <p>『我當不對無病而手持日傘者說法』，應當學。」</p>
        <p>「日傘」者，有三種：白布傘、藺傘、葉傘。〔此等〕有蔓達羅拔陀作及沙羅迦拔陀作〔之傘蓋〕。</p>
        <p>「〔若〕說」者，由句而說法者，句句突吉羅。由語而說法者，語語突吉羅。</p>
        <p>「法」者，佛所說、聲聞所說、仙人所說、天人所說而具義、具法者。</p>
        <p>無病而持傘者，不得為之說法，不恭敬故，對無病而手持日傘者說法，突吉羅。非故意者、無念者、無知者、有病者、事故時，癡狂者、最初之犯行者，不犯也。</p>
    </body>
    <notes/>
    <ps/>
    <notes/>
</doc>
