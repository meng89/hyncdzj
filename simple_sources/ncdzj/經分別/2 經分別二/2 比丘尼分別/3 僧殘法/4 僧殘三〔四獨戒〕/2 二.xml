<doc>
    <meta/>
    <body>
        <head>
            二
        </head>
        <p>其時，二比丘尼從沙祇往舍衛城途中，中途必須渡河。其時，其比丘尼等至舟師等之處而作是言：「賢者！使我等渡河。」「尊姊！不能一次渡二人。」令單獨個別渡。於是，渡者侵犯渡河之比丘尼，不渡之舟師侵犯未渡河之比丘尼。彼尼等會合之後互問：「尊姊！曾被舟師所侵犯否？」「尊姊！我被侵犯。汝曾被侵犯否？」「我被侵犯。」於是，其比丘尼等至舍衛城以此事告諸比丘尼，諸比丘尼中少欲者……非難：「何以比丘尼單獨一人渡河耶？」於是，比丘尼等以此事告諸比丘。諸比丘以此事白世尊。「諸比丘！比丘尼實單獨一人渡河耶？」「實然！世尊！」佛世尊呵責：「諸比丘！為何比丘尼單獨一人渡河耶？諸比丘！此非令未信者生信……誦此學處——</p>
        <p>任何比丘尼獨往村中或獨渡河者，此比丘尼亦犯從最初即成罪之法，應離去，是僧殘。」</p>
        <p>如是，世尊為諸比丘尼制立學處。</p>
    </body>
    <notes/>
    <ps/>
    <notes/>
</doc>
