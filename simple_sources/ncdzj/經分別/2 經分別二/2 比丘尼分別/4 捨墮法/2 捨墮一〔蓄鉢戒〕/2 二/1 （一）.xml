<doc>
    <meta/>
    <body>
        <head>
            （一）
        </head>
        <p>「任何」者，……比丘尼之意。</p>
        <p>「積蓄」者，不執持、不淨施〔之物為蓄〕。</p>
        <p>「鉢」者，有二種鉢：鐵鉢和泥鉢。鉢之類有三：大鉢、中鉢、小鉢。大鉢可容半阿羅迦量之飯與四分之一量可食物，或與此相稱之羹菜。中鉢可容那利量之飯<ref cRef="PTS.Vin.4.244"/>與四分之一量可食物，或與此相稱之羹菜。小鉢可容跋陀量之飯與四分之一量可食物，或與此相稱之羹菜。比此更大或更小者，非鉢也。</p>
        <p>「尼薩耆」者，〔一夜蓄〕至夜明即尼薩耆，應捨於僧、別眾或一比丘尼。「諸比丘！應如是捨：</p>
        <p>其比丘尼至僧伽處已，偏袒右肩，禮上座比丘尼足，胡跪合掌白如是：</p>
        <p>『諸大姊！此鉢由我蓄過一夜，應捨之，我以此捨於僧。』</p>
        <p>捨已，自白懺悔其罪。應由一聰明賢能之比丘尼攝受其罪〔之懺悔〕，還與所捨之鉢：</p>
        <p>『大姊僧！請聽！此鉢乃某甲比丘尼之捨墮鉢，已捨於僧。若僧時機可者，則僧當以此鉢還與某甲比丘尼。』</p>
        <p>〔或〕其比丘尼至眾多之比丘尼處，偏袒右肩，禮上座比丘尼足，胡跪合掌白如是：</p>
        <p>『諸大姊！此鉢由我蓄過一夜，應捨之，我以此捨於諸大姊。』</p>
        <p>捨已，自白懺悔其罪。應由一聰明賢能之比丘尼攝受其罪〔之懺悔〕，還與所捨之鉢：</p>
        <p>『諸大姊僧！請聽！此鉢乃某甲比丘尼之捨墮鉢，已捨於諸大姊。若諸大姊時機可者，諸大姊！此鉢還與某甲比丘尼。』</p>
        <p>〔或〕其比丘尼至一比丘尼處，偏袒右肩，胡跪合掌白如是：</p>
        <p>『大姊！此鉢由我蓄過一夜，應捨之，我以此捨於大姊。』</p>
        <p>捨已，自白懺悔其罪。其比丘尼攝受其罪之懺悔，還與所捨之鉢。〔言〕：</p>
        <p>『我以此鉢與大姊。』」</p>
    </body>
    <notes/>
    <ps/>
    <notes/>
</doc>
