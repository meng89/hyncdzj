<doc>
    <meta/>
    <body>
        <head>
            一
        </head>
        <p>爾時，佛世尊在舍衛城祇樹給孤獨園。其時，比丘尼等於收穫時，乞生穀運往城市，城門〔守衛〕曰：「尊姊等！請部分給予！」稍作障礙之後始放行。該比丘尼等歸住處後，以此事語諸比丘尼。諸比丘尼中少欲者譏嫌……乃至……「何以比丘尼等乞生穀耶？」……乃至……「諸比丘！比丘尼等實乞生穀耶？」「實然！世尊！」佛世尊呵責：「諸比丘！何以比丘尼等乞生穀耶？諸比丘！此非令未信者生信……誦此學處——</p>
        <p>任何比丘尼，乞<a n="1"/>生穀或令乞、炒或令炒、搗或令搗、煮或令煮而食者，波逸提。」</p>
    </body>
    <notes/>
    <ps/>
    <notes>
        <note n="1">原語 viññāpeti 意為令知、教示、教授，然而常用以表示「乞」之意。日譯為留意。</note>
    </notes>
</doc>
