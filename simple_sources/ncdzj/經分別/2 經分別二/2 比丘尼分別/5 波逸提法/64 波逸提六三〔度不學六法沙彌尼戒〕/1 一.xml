<doc>
    <meta/>
    <body>
        <head>
            一
        </head>
        <p>爾時，佛世尊在舍衛城祇樹給孤獨園。其時，諸比丘尼令不於二年學六法戒之式叉摩那受具戒。彼尼愚癡無能，不知淨行、非淨行。諸比丘尼中少欲者……非難：「何以諸比丘尼令不於二年學六法戒之式叉摩那受具戒耶？」……乃至……「諸比丘！比丘尼等實……受具戒耶？」「實然！世尊！」佛世尊呵責：「何以比丘尼等令<ref cRef="PTS.Vin.4.319"/>……受具戒耶？諸比丘！此非令未信者生信……乃至……。」呵責已、說法已，告諸比丘曰：「諸比丘！聽許與式叉摩那於二年學六法戒羯磨。諸比丘！應如是與：彼式叉摩那至僧伽處，偏袒右肩，禮諸比丘尼足，胡跪合掌白如是：</p>
        <p>『尊姊！我某甲為某甲尊姊之式叉摩那，乞求僧〔同意〕二年學六法戒羯磨。』</p>
        <p>應二次乞請……乃至……應三次乞請。應由一聰明賢能之比丘尼於僧中唱言：</p>
        <p>『大姊僧！請聽！此某甲為某甲尊姊之式叉摩那，向僧乞求於二年學六法戒羯磨。若僧時機可者，則僧與某甲式叉摩那於二年學六法戒羯磨。』如是表白。</p>
        <p>『大姊僧！請聽！此某甲乞求僧，與某甲……諸大姊中，與某甲式叉摩那於二年學六法戒羯磨，忍者默然，不忍者請說。</p>
        <p>僧與某甲式叉摩那於二年學六法戒羯磨已。僧已忍……我如是知解。』</p>
        <p>應告彼式叉摩那作是言：</p>
        <p>『我受持離殺生戒，二年不犯。</p>
        <p>我受持離不與取……。</p>
        <p>我受持離非梵行……妄語……飲酒……。</p>
        <p>我受持離非時食戒，二年不犯。』」</p>
        <p>於是，世尊以種種方便呵責其比丘尼已，說難扶養……乃至……「諸比丘！諸比丘尼當如是誦此學處——</p>
        <p>任何比丘尼，令未於二年學六法戒之式叉摩那受具戒者，波逸提。」</p>
    </body>
    <notes/>
    <ps/>
    <notes/>
</doc>
