<doc>
    <meta/>
    <body>
        <head>
            （一）
        </head>
        <p>「任何」者，……比丘尼之意。</p>
        <p>「若隨順彼」者，彼比丘見此、忍此、樂此者，彼尼亦見此、忍此、樂此。</p>
        <p>「和合」者，僧眾於同一界同等共住者。</p>
        <p>「依法、依律」者，依其法、依其律也。「依師教」者，依勝者之教、依佛陀之教。</p>
        <p>「擯」者，由於不認罪、或不懺悔、或不捨惡見而被擯出者。</p>
        <p>「不恭敬」者，輕視僧伽、別眾、人、羯磨。</p>
        <p>「未容許」者，被擯出而未解罪、未復清淨。</p>
        <p><ref cRef="PTS.Vin.4.219"/>「不共住」者，共同住之比丘等云共住，彼與彼等不共同〔住〕，是故言「不共住」。</p>
        <p>「該比丘尼」者，隨順被擯比丘之比丘尼也。「由諸比丘尼」者，應被其他有見有聞諸比丘尼言之。「尊姊！彼比丘由和合僧依法……勿隨順彼比丘。」應再次言之……乃至……應三次言之……乃至……若捨則善，若不捨則突吉羅。聞而不言者，突吉羅。引該比丘尼於僧中言：「尊姊！彼比丘由和合僧依法……勿隨順彼比丘。」應再次言之……乃至……應三次言之……乃至……若捨則善，若不捨則突吉羅。該比丘尼由僧諫告之。「諸比丘！當如是諫告。應由一聰明賢能之比丘尼於僧中唱言：</p>
        <p>『大姊僧！請聽！此某甲比丘尼，隨順由和合僧依法、依律、依師教而被擯之不恭敬、未容許、不共住之比丘。此尼不捨其事，若僧時機可者，則僧為令某甲比丘尼捨其事而諫告之。』如是表白。</p>
        <p>『大姊僧！請聽！此某甲……不捨其事，僧為令某甲比丘尼捨其事而諫告之。諸尊姊中，為令某甲比丘尼捨其事而諫告，忍者默然，不忍者請說。我二次言此事……乃至……我三次言此事……乃至……。</p>
        <p>某甲比丘尼由僧為令捨其事諫告已。僧已忍……我如是知解。』」</p>
        <p>由白突吉羅、二羯磨語偷蘭遮、羯磨語竟者波羅夷。</p>
        <p>「亦是」者，取前事而言。</p>
        <p><ref cRef="PTS.Vin.4.220"/>「波羅夷」者，恰如大石破為兩塊，無法復合。如是，比丘尼至三次諫告而不捨者，非沙門女、非釋女，是故言「波羅夷」。</p>
        <p>「不共住」者，共住者……是故言「不共住」。</p>
    </body>
    <notes/>
    <ps/>
    <notes/>
</doc>
