<doc>
    <meta/>
    <body>
        <head>
            （一）
        </head>
        <p>「任何」者，……比丘尼之意。</p>
        <p>「以染心」者，尼有欲念、有期待、有染著心。</p>
        <p>「捉〔……〕手而受樂」者，手者，從肘至指端也。為行其染法，捉頸以下、膝以上而受樂者，偷蘭遮。</p>
        <p>「有染心」者，男子有欲念、有期待、有染著心。</p>
        <p>「男子」者，人男而非夜叉男、餓鬼男、畜生男，人男之有智而能摩觸身者。</p>
        <p>「捉衣而受樂」者，為行其染法而捉衣或外套以受樂者，偷蘭遮。</p>
        <p>「共立」者，為行其染法，立於男子之伸手〔可及處〕內者，偷蘭遮。</p>
        <p>「共語」者，為行其染法，立於男子之伸手內而語者，偷蘭遮。</p>
        <p>「指定地點而共行」者，為行其染法，由男子言往某處而行，行之步步突吉羅。至男子伸手內者，偷蘭遮。</p>
        <p>「男子來接近而受樂」者，為行其染法，男子來接近而受樂者，突吉羅。至男子伸手內者，偷蘭遮。</p>
        <p>「隨入屏處」者，為行其染法，與任何人入屏處者，偷蘭遮。</p>
        <p>「而將身相靠近」者，為行其染法，立於男子伸手內之處，以身靠近者，偷蘭遮。</p>
        <p>「亦是」者，取前事而言。</p>
        <p><ref cRef="PTS.Vin.4.222"/>「波羅夷」者，恰如切斷之多羅樹頭，不能再生長。如是，比丘尼成就八事者，非沙門女、非釋女，是故言「波羅夷」。</p>
        <p>「不共住」者，共住者……是故言「不共住」。</p>
    </body>
    <notes/>
    <ps/>
    <notes/>
</doc>
