<doc type="for_machine">
    <body>
        <head>
            第六　西地〔方〕人（死歿者）
        </head>
        <p>爾時，世尊住那爛陀之波婆離迦菴羅林。</p>
        <p>時，刀師兒<ewn><a/><note>asi（刀）bandhaka（手結）putta（兒）。想意是「鍛刀工之兒子」雜阿含三二卷一一經有「刀師氏」於英譯為 snake-charmer 是很大錯誤。</note></ewn>聚落主，詣世尊住處，禮拜世尊，坐於一面。</p>
        <p><ref cRef="PTS.S.4.312"/>三</p>
        <p>坐於一面之刀師兒聚落主，白世尊言：「大德！攜持西部地〔方〕婆羅門之水瓶、著佩西瓦羅花環<ewn><a/><note>每日早上從西瓦羅水中，取青蓮花環著於身上，為水淨信者。</note></ewn>、入水〔而浴之〕、奉祀火天者，彼等使死歿者向上、令柔和、安靜以昇天界<ewn><a/><note>原三語於英譯為 they lift him out and carry him out, call on him by name and speed him heaven wards 者．為不正確，第二語 saññāpenti 註為 sammā ñāpenti 余見為 appease 之意。</note></ewn>。大德！世尊、應供、正等覺者！所有女〔人〕身壞命終之後，能行如上生於善趣天界否？」</p>
        <p>「然則，聚落主！以此問汝，將隨汝想所思作適當回答。</p>
        <p>聚落主！汝對此作如何思惟：此處有人，是生命破壞者、不與取者、欲邪行者、妄語者、兩舌者、粗語者、綺語者、貪欲者、失心者、邪見者，於其處大人眾群集來而言曰：『此人身壞命終之後，出生於善趣天界。』即為此人祈求、禮讚、合掌而周行者。聚落主！汝對此作如何思惟耶？此人因大人群之祈求、禮讚、合掌周行，則身壞命終之後，得生於善趣天界耶？」</p>
        <p>「大德！不然。」</p>
        <p><ref cRef="PTS.S.4.313"/>六</p>
        <p>「譬如有人，將巨大之石投於湖水中，時於其處有大人眾群集來而言曰：『大石！汝浮出、汝浮上、汝昇陸上！』如是祈求、禮讚、合掌、周行者，汝對此如何思惟耶？此大石因大人眾之祈求、禮讚、合掌周行，而得浮出、浮上、昇於陸上否？」</p>
        <p>「大德！不然。」</p>
        <p>「同此，聚落主！有人是生命破壞者……邪見者，假若令大人眾群集來而言曰：『此人身壞……出生……。』雖為此人祈求、禮讚、合掌、周行，然而此人身壞命終之後，仍生於離去處、惡趣、極墮處、地獄。</p>
        <p>聚落主！汝對此作如何思惟耶？於此處有人，是禁止生命之破壞，禁止於不與取，禁止欲邪行，禁止妄語，禁止兩舌，禁止粗語，禁止綺語者，不貪欲者，不失心者，是正見者。於其處大人群集來而言曰：『此人身壞命終之後，出生於離去處、惡趣、極墮處、地獄。』為此人祈求、禮讚、合掌、周行，聚落主！汝對此作如何思惟耶？因此大人眾之祈求、禮讚、合掌周行，而身壞命終之後，得生於離去處、惡趣、極墮處、地獄否？」</p>
        <p>「大德！不然。」</p>
        <p><ref cRef="PTS.S.4.314"/>八</p>
        <p>「聚落主！譬如有人將醍醐瓶或油瓶破沈於深湖水中。其處有砂石或砂礫沉於下，然醍醐或油浮於水上，於其處大人眾群集來，以：『汝醍醐、油！沈下，汝醍醐、油！沉沒，汝醍醐、油！沉沒！』如是祈求、禮讚、合掌、周行者，聚落主！汝對此作如何思惟耶？其醍醐或油，因大人眾之祈求、禮讚、合掌周行，能沈沒而下墮否？」</p>
        <p>「大德！不然。」</p>
        <p>「同此，聚落主！於此處有人，禁止生命之破壞……是正見者，假若令大人眾群集來而言曰：『此人身壞……出生於……。』雖為此人祈求、禮讚、合掌、周行，此人身壞命終之後，乃生於善趣、天界。」</p>
        <p>世尊如是宣說已，刀師兒聚落主，如次白世尊曰：「殊妙哉！大德！殊妙哉！大德！……當歸依為優婆塞，請攝受余。」</p>
    </body>
    <ps></ps>
</doc>
