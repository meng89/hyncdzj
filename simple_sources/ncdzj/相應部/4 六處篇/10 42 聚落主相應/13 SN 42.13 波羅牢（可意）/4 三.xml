<doc>
    <meta/>
    <body>
        <head>
            三
        </head>
        <p>「殊妙哉！大德！稀有哉！大德！</p>
        <p>余有休息之家，於中有臥牀、有座榻、有水瓶、有油燈，於此，若有沙門或婆羅門之安居者，則余以應能力，與彼相分享。大德！昔有種種意見，種種信仰，種種嗜好之四位教師，於此家休息入安居。</p>
        <p>（一）</p>
        <p>有一教師乃如是言、如是見曰：『無施與<a n="1"/>、無供犧牲、無祭祀、無作善業、作惡業之異熟果報。無此世、無他世、無母、無父，亦無化生之有情。達於沙門婆羅門之正位，履正行，自證知此世與他世，皆無能示知於世者。』</p>
        <p>（二）</p>
        <p><ref cRef="PTS.S.4.349"/>三九</p>
        <p>有一教師乃如是言、如是見，而曰：『有施與、有供犧牲、有祭祀、有作善業、作惡業之異熟果報。有此世、有他世、有母、有父、有化生之有情。達於沙門、婆羅門之正位，履正行，自證知此世與他世，皆有能示知於〔世〕者。』</p>
        <p>（三）</p>
        <p>有一教師乃如是言、如是見，而曰：『作者<a n="2"/>，令作者；斷割者，令斷割者；苦者，令苦者；憂者，令憂者；疲者，令疲者；慄者，令慄者；生命破壞者、不與取者、破牆壁侵入者、掠奪者、竊盜者、追剝者、犯他人之妻者、妄語者、〔一切〕所作，皆非惡作。即以剃刀附於車輪之端，將此大地之生類作成一肉團、一肉塊，以此為因緣，亦無惡〔生〕，無由惡來之果。若至恆河之南岸者，殺、令殺，斷割、令斷割，苦、令苦，以此為因緣，不〔生〕惡，無由惡來之果。若至恆河之北岸，施、令施，供犧牲、令供犧牲者，以此為因緣，不〔生〕福，無由福來之果。施與、調御、自制、語真實、亦不〔生〕福，無由福來之果。』</p>
        <p>（四）</p>
        <p>有一教師乃如是言、如是見，而曰：『作者、令作者，斷割者、令斷割者，苦者、令苦者，憂者、令憂者，疲者、令疲者，慄者、令慄者，破壞生命者，不與<ref cRef="PTS.S.4.350"/>取者、破牆壁而侵入者、掠奪者、竊盜者、追剝者，犯他人之妻者，妄語者，〔一切〕所作，皆為惡作。以剃刀附於車輪之端，將此大地之生類作成一肉團、一肉塊者，以此為因緣，有生惡、有由惡來之果。若至恆河之南岸，殺、令殺，斷割、令斷割，苦、令苦者，以此為因緣，有〔生〕惡、有由惡來之果。若至恆河之北岸，施、令施，供犧牲、令供犧牲者，以此為因緣，有〔生〕福、有由福來之果。施與、調御、自制、語真實、有〔生〕福、有由福來之果。』</p>
        <p>大德！此於余起疑、起惑，而曰：『此等諸尊沙門、婆羅門中，結果何者語真實？何者語虛妄耶？』」</p>
        <p>「聚落主！汝之疑是理，汝之惑是理，然而只於所惑汝起疑。」</p>
        <p>「大德！余如是信仰世尊，願世尊說法，以除棄余疑惑之法。」</p>
    </body>
    <notes/>
    <ps/>
    <notes>
        <note n="1">六師外道中之阿耆多翅舍欽婆羅之見，長部一卷沙門果經參照。但漢譯北傳本為末伽梨拘梨之見。</note>
        <note n="2">不蘭迦葉之見，長阿含十七卷沙門果經，長部一卷沙門果經參照。</note>
    </notes>
</doc>
