<doc>
    <meta/>
    <body>
        <head>
            二
        </head>
        <p>聚落主！某某沙門、婆羅門有如是談、如是見者：『凡任何人破壞生命者，皆於現生感受苦憂。凡任何人不與取者，皆於現生感受苦憂。凡任何人於諸欲邪行者，皆於現生感受苦憂。凡任何人妄語者，皆於現生感受苦憂。』</p>
        <p>（一）</p>
        <p>然則，聚落主！於此見有人掛華鬘、著耳環、善沐浴、善化妝、理鬚髮、〔對〕女子之欲望充滿猶如王者。關於此者，人言曰：『看！此者所作為何？掛華鬘、著耳環、善沐浴、善化妝、理鬚髮、〔對〕女子之欲望<a n="1"/>充滿猶如王者。』他人答曰：<ref cRef="PTS.S.4.344"/>『看！此者壓伏王者之敵，而斷卻生命，王者歡喜以物賜彼。所以，此人掛華鬘、著耳環……猶如王者。』</p>
        <p>（二）</p>
        <p>然而聚落主！於此見有人被粗索將手堅縛於後、剃光頭髮，打惡聲之鼓，由街至街、由十字路至十字路而巡遶，再牽出南門外，於都之南方被刎頸。關於此者，人言曰：『看！此者所作為何？彼被粗索將手堅縛於後、剃其頭髮，打惡聲之鼓，由街至街，由十字路至十字路而巡遶，再牽出南門外，於都之南方被刎頸耶？』他人曰：『看！此王者之敵而斷女人或男人之生命，因此，王乃捕捉彼，行如是之處刑。』</p>
        <p>聚落主！汝對此作如何思惟？汝曾見如是事否？或曾得聞耶？」</p>
        <p>「吾等得見且已聞，又曾得聞。」</p>
        <p>「於此，聚落主！某某沙門婆羅門如是談、如是見：『凡人破壞生命者，皆於現生感受苦憂。』彼等是語真實耶？抑語妄耶？」</p>
        <p>「大德！是語妄。」</p>
        <p>「凡語妄之虛事，是戒德者耶？抑污戒者耶？」</p>
        <p><ref cRef="PTS.S.4.345"/>「大德！是污戒者。」</p>
        <p>「凡污戒惡德之徒，是履邪行耶？抑履正行耶？」</p>
        <p>「大德！是履邪行。」</p>
        <p>「凡履邪行者，是邪見耶？抑正見耶？」</p>
        <p>「大德！是邪見。」</p>
        <p>「凡邪見之徒，適於信賴耶？」</p>
        <p>「大德！不然。」</p>
        <p>（三）</p>
        <p>「然則，聚落主！於此，或見有人掛華鬘、著耳環……猶如王者。關於此者，人言曰：『看！此者所作為何？掛華鬘、著耳環……猶如王者。』他人對此曰：『看！此者壓伏王之敵，持來重寶，王者歡喜而賜彼物。因此，此者掛華鬘、著耳環……猶如王者。』</p>
        <p>（四）</p>
        <p>然則，聚落主！於此見有人被粗索將手堅縛於後，被刎其頸。關於此者，人言曰：『看！此者所作為何？被以粗索將手堅縛於後……以刎其頸。』他人對此曰：『看！此者於村落或森林將不與之物竊取而去，因此王者捕彼，以受如是之處刑。』</p>
        <p>聚落主！汝對此作如何思惟？汝曾見如是事耶？或曾得聞耶？」</p>
        <p>「吾等得見且已聞，又曾得聞。」</p>
        <p><ref cRef="PTS.S.4.346"/>二八</p>
        <p>「於此，聚落主！某某沙門、婆羅門如是言、如是見：『凡人不與取者，皆於現於現生感受憂苦。』彼等語真實語耶？抑語虛妄耶？」</p>
        <p>………</p>
        <p>「大德！不然。」</p>
        <p>（五）</p>
        <p>「然則聚落主！於此，或見有人掛髮鬘、著耳環……猶如王者。關於此者，人謂曰：『看！此者所作何事？而掛華鬘、著耳環……猶如王者耶？』他人對此曰：『看！此者與王者之敵婦女子相交，王者喜歡，以賜物於此者，因之，此者掛華鬘、著耳環……猶如王者。』</p>
        <p>（六）</p>
        <p>然則，聚落主！於此或見有人被粗索將手堅縛於後……被刎其頸。關於此者，人言曰：『看！此者所作何事？被粗索將手堅縛於後……被刎其頸耶？』他人對此曰：『看！此者與良家之婦、良家之少女相交，因之彼為王者所捕捉，以行如是之刑。』</p>
        <p>聚落主！汝對此作如何思惟？汝曾見如是事或得聞耶？」</p>
        <p>「吾等得見且已聞，又曾得聞。」</p>
        <p>「於此，聚落主！某某沙門、婆羅門如是言、如是見：『凡人於諸欲行邪者，皆於現生感受苦憂。』彼等是語真實耶？抑語虛妄耶？」</p>
        <p>…………</p>
        <p>「大德！不然。」</p>
        <p><ref cRef="PTS.S.4.347"/>（七）</p>
        <p>「然則，聚落主！於此，或見有人掛華鬘、著耳環……猶如王者。關於此者，人言曰：『看！此者所作何事？掛華鬘、著耳環……猶如王者耶？』他人對此曰：『看！此者以語妄語而博王者笑，王者歡喜以物賜此者，因之，此者掛華鬘、著耳環……猶如王者。』</p>
        <p>（八）</p>
        <p>然則，聚落主！於此或見有人被粗索將手堅縛於後……被刎其頸。關於此者，人言曰：『看！此者所作何事？被粗索將手堅縛於後……被刎其頸耶？』他人對此曰：『看！此者損及居士又居士子之利益，因之，為王者所捕，以行如是之刑。』</p>
        <p>聚落主！汝對此作如何思惟？汝曾見如是事或得聞耶？」</p>
        <p>「吾等得見且已聞，又曾得聞。」</p>
        <p>「於此，聚落主！某某沙門婆羅門如是談、如是見：『凡人語虛妄者，皆於<ref cRef="PTS.S.4.348"/>現生感受苦憂。』彼等是語真實耶？抑語虛妄耶？」</p>
        <p>「大德！是語虛妄。」</p>
        <p>「凡語虛妄事者，是戒德者耶？抑污戒者耶？」</p>
        <p>「大德！是污戒者。」</p>
        <p>「凡污戒惡德之徒，是履邪行耶？抑履正行耶？」</p>
        <p>「大德！是履邪行。」</p>
        <p>「凡履邪行者，是邪見耶？抑正見耶？」</p>
        <p>「大德！是邪見。」</p>
        <p>「凡邪見之徒，適於信賴否？」</p>
        <p>「大德！不然。」</p>
    </body>
    <notes/>
    <ps/>
    <notes>
        <note n="1">付女子之欲，有「宛然如王」。</note>
    </notes>
</doc>
