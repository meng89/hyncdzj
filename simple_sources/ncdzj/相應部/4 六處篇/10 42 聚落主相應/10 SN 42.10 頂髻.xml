<doc>
    <meta/>
    <body>
        <head>
            第一〇　頂髻
        </head>
        <p>爾時，世尊住王舍城外之竹林迦蘭陀園。</p>
        <p>然其時，於王之內宮王臣集會，集合同座眾人之間，起此相互之談：「沙門釋子等，於金銀是淨<a n="1"/>，彼等受金銀、取金銀。」</p>
        <p>偶然其時，有摩利就羅伽聚落主，亦列於此集會。</p>
        <p>時，摩利就羅伽聚落主，語此集會曰：「諸尊！勿作如是言。沙門釋子等，於金銀為非淨，彼等不受此，彼等不取此。沙門釋子等，棄摩尼、黃金及離金銀。」摩利就羅伽聚落主，不能信服其集會。</p>
        <p>因此，摩利就羅伽聚落主，來至世尊住處，禮拜世尊，坐於一面。</p>
        <p><ref cRef="PTS.S.4.326"/>六</p>
        <p>坐於一面之摩利就羅伽聚落主，白世尊言：「大德！於此王之內宮王臣集會中，集合同座眾人之間，起此相互之談：『沙門釋子等，於金銀為淨，彼等受金銀、取金銀。』如是言已，大德！余告此集會曰：『諸尊！勿作如是言，沙門釋子等，於金銀為非淨，彼等不受此、不取此，沙門釋子等，棄摩尼、黃金，以離金銀。』大德！余不能信服其集會。</p>
        <p>大德！余如是所說，是說世尊之所說者耶？非以不實誹謗世尊耶？是隨順世尊之法以說明法，對任何之隨順說之同法者，勿陷於非難之境地耶？」</p>
        <p>「誠然，聚落主！如是之說，汝是說余之所說者，並非以不實誹謗余。隨順〔余〕之法以說明法，對任何隨順說之同法者，無陷於非難之境地。</p>
        <p>聚落主！於此沙門釋子等，於金銀為非淨，彼等不受此，彼等不取此。沙門釋子等，棄摩尼、黃金，以離金銀。聚落主！以金銀為淨者，則於五種欲亦淨。聚落主！以五種欲為淨者，此應視為非沙門法〔之人〕，非釋子法〔之人〕。</p>
        <p>然則，聚落主！余作如是言：『草是依草之所要者而求，薪是依薪之所要者而<ref cRef="PTS.S.4.327"/>求，車是依車之所要者而求，人是依人之所要者而求。聚落主！無論依如何之事由，余不言求受金銀。』」</p>
    </body>
    <notes/>
    <ps/>
    <notes>
        <note n="1">「不防無障礙」之意，英譯為 they are permitted。佛滅後一百年之時，為「淨」（kappati）。第二結集（亦云七百結集）沙門可受金銀之問題被決，「受蓄金銀錢淨」（五分律三〇卷），「得受金銀」（四分律五四卷）。</note>
    </notes>
</doc>
