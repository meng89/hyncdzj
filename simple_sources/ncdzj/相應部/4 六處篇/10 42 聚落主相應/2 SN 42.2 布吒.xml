<doc type="for_machine">
    <body>
        <head>
            第二　布吒
        </head>
        <p>爾時，世尊住王舍城之竹林迦蘭陀園。</p>
        <p>時，歌舞戲藝之聚落主多羅弗多詣世尊住處，禮拜世尊，坐於一面。</p>
        <p>坐於一面之多羅弗多歌舞戲藝之聚落主，白世尊曰：「大德！余聞昔時，累代歌舞戲藝者師之所說：『凡此歌舞戲藝者，於舞堂戲場中，以其真實及假裝，使人人生起笑樂者，其身壞命終之後，得享受喜笑天<ewn><a/><note>Pahāsā devā 雜阿含經三二卷三經「觀喜天」，別譯雜阿含經七卷一經「光照天」。出生於喜笑天之義。</note></ewn>群為伴之身。』世尊對此作如何宣說耶？」</p>
        <p>「聚落主！且止！將此且置，勿以此問余。」</p>
        <p>再次，多羅弗多歌舞戲藝之聚落主，白世尊曰：「大德！余……世尊！對此作如何宣說耶？」</p>
        <p>「聚落主！且止！將此且置，勿以此問余。」</p>
        <p><ref cRef="PTS.S.4.307"/>五</p>
        <p>三次，多羅弗多歌舞戲藝聚落主，白世尊曰：「大德！余……世尊！對此作如何宣說耶？」</p>
        <p>「余已作如是言：『聚落主！且止！勿以此問余。』不許汝作是問，然而余今對汝作答。</p>
        <p>聚落主！昔時，人人尚未離貪欲，為繫於貪欲之縛。歌舞戲藝者，為彼等於舞堂戲場中，凡嗜好於物欲者皆集來，使之欲〔念〕愈增。聚落主！昔時，人人尚未離瞋恚，為繫於瞋恚之縛。歌舞戲藝者，為彼等於舞堂戲場中，凡於物好瞋者皆集來，使之瞋愈增。聚落主！昔時，人人尚未離愚癡，……凡於物好愚者皆集來，使之愚癡愈增。</p>
        <p>彼歌舞戲藝者，自己陶醉放逸，而令他亦陶醉放逸，身壞命終之後，有名為喜笑地獄者，彼出生其處。然而彼若有如是見者：『凡歌舞戲藝者，於舞堂戲場中，以真實與偽裝，令人人笑樂者，其身壞命終之後，享受喜笑天群為伴之身。』此則彼所取之邪見。聚落主！於邪見之人，余說唯有地獄與畜生二道中，有其一道。」</p>
        <p>如是言已，多羅弗多歌舞戲藝聚落主，悲痛流淚。</p>
        <p>「余如是言：『聚落主！且止！以此且置，勿以此問余。』不許汝作如是問。」</p>
        <p>「大德！余非對世尊之宣說，悲痛而泣，然則，大德！余為昔時累代歌舞戲藝<ref cRef="PTS.S.4.308"/>者師等：『凡歌舞戲藝者……享受喜笑天群之伴身。』長久之被瞞、被欺、被誑而泣。</p>
        <p>殊妙哉！大德！殊妙哉！大德！大德！猶如扶起倒者，啟露蓋覆者，迷者得示以道，如暗中舉起油燈，『有眼者得見諸物』。如是世尊以種種方便明示說法。此余當歸依於世尊，歸依於法與比丘眾。大德！願容許余於世尊之處出家、受戒。」</p>
        <p>多羅弗多聚落主於世尊之處，即得出家、受戒。</p>
        <p>受戒後不久，尊者多羅弗多……成為阿羅漢之一。</p>
    </body>
    <ps></ps>
</doc>
