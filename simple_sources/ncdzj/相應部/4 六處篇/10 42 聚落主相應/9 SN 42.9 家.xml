<doc type="for_machine">
    <body>
        <head>
            第九　家
        </head>
        <p><ref cRef="PTS.S.4.323"/>一</p>
        <p>爾時，世尊與大比丘眾俱，遊行於拘薩羅國，抵達那爛陀，於此處世尊住那爛陀之波婆離迦菴羅林中。</p>
        <p>然其時，那爛陀因饑饉，難得餬口之食，白骨〔充野〕，給與籌符之食。</p>
        <p>恰於此時，尼乾陀若提子與多數之尼乾陀集團，共留住於那爛陀。</p>
        <p>時，尼乾陀之弟子刀師兒聚落主，來至尼乾陀若提子之處，對彼禮拜後，於一面坐。</p>
        <p>尼乾陀若提子告於一面坐之刀師兒聚落主曰：「聚落主！來！汝去駁斥沙門瞿曇之語，如是者汝則善名遠揚：『刀師兒聚落主，駁如是有神力，如是有威力之沙門瞿曇之語。』」</p>
        <p>「然而大德！余如何往駁如是有神力，如是有威力沙門瞿曇之語耶？」</p>
        <p>「聚落主！來！汝往沙門瞿曇之處，問彼作如是言：『大德！世尊以種種方便對家家稱揚愛憐、稱揚保護、稱揚悲愍耶？』聚落主！若如是問沙門瞿曇，而如是答：『誠然，聚落主！如來以種種方便，對家家稱揚愛憐、稱揚保護、稱揚悲愍』者，則應告於彼曰：『若然，大德！何故今世尊為饑饉難得餬口之食，白骨〔充野〕，使給與籌符食，與大比丘眾俱遊行耶？世尊是為家家斷絕而行，為家家之非運而行，為家家之損亡而行者。』聚落主！以此兩端質問沙門瞿曇，逢此，彼則吐出不能、嚥下不能。」</p>
        <p><ref cRef="PTS.S.4.324"/>七</p>
        <p>「唯唯！大德！」刀師兒聚落主，應諾尼乾陀若提子，從座而起，禮拜於彼，行右繞禮，即詣世尊住處，禮拜世尊，於一面坐。</p>
        <p>於一面坐之刀師兒聚落主，白世尊曰：「大德！世尊〔非〕以種種方便，對家家稱揚愛憐、稱揚保護、稱揚悲愍耶？」</p>
        <p>「誠然，聚落主！如來以種種方便，對家家稱揚愛憐、稱揚保護、稱揚悲愍。」</p>
        <p>「若然，大德！何故今世尊為饑饉難得餬口之食，白骨〔充野〕，使給與籌符食，與大比丘眾俱遊行耶？世尊為家家之斷絕而行，為家家之非運而行，為家家之損亡而行。」</p>
        <p>「聚落主！余<ewn><a/><note>雜阿含經三二卷一〇經「我憶九十一劫以來，不見一人施一比丘，有盡有減」。</note></ewn>想起於距今九十一劫前至今，余不知曾有一家行飯食之布施而有損。而且彼等<ewn><a/><note>同「汝觀今日有人家大富，多錢財、多眷屬，多僕從，當知其家長夜好施，真實寂止故，致斯福利。」</note></ewn>家家富裕，財多寶多，金銀豐裕，所得豐裕，財穀豐裕者，此等一切是源於布施，乃真實之源，自制之源。</p>
        <p>聚落主！家之損亡有八種因、八種緣。家或為國王所損亡，家或為竊盜所損亡，家或為火所損亡，家或為水所損亡，或不得積蓄，或家人懶惰拋棄家業，或散<ref cRef="PTS.S.4.325"/>潰此等之寶，成為家之黑炭（敗家子）<ewn><a/><note>不為者，不務力於家務，家產潰敗。</note></ewn>，於生家，無常<ewn><a/><note>PTS 本句有讀誤。雜阿含經「我說無常為」第九句。別譯雜阿含經：「我今更說第九之破，言第九者所謂無常。」</note></ewn>者為第八。聚落主！此等八種因、八種緣為家損亡之因。</p>
        <p>聚落主！於此等八種因、八種緣之存在，人對余雖作如是言：『世尊是為家家之斷絕而行，為家家之非運而行，為家家之損亡而行者。』聚落主！不捨此語、不捨此心、不拋棄此見，則恰如持來者之投入，如是將〔入〕於地獄。」</p>
        <p>世尊如是言已，刀師兒聚落主，白世尊曰：「殊妙哉！大德！殊妙哉！大德！……請世尊攝受余，願歸依為優婆塞。」</p>
    </body>
    <ps></ps>
</doc>
