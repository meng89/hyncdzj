<doc>
    <meta/>
    <body>
        <head>
            第一一　驢姓
        </head>
        <p>爾時，世尊住於摩羅達國之名為郁如耶羅伽婆之摩羅達人村落。</p>
        <p>時，婆托羅加伽聚落主，來至世尊住處，禮拜世尊，坐於一面。</p>
        <p>坐於一面之婆托羅加伽聚落主，白世尊言：「大德！願世尊為余說示苦之生起與滅沒。」<a n="1"/></p>
        <p>「聚落主！余若為汝說：『過去世如是如是。』若對過去世說示苦之生起與滅沒者，汝於此即有疑念、困惑。聚落主！余若為汝說：『未來世應如是如是。』若對未來世說示苦之生起與滅沒者，汝於此即有疑念、困惑。然則聚落主！余今坐於此處，坐於此，為汝說示苦之生起與滅沒，於此當諦聽，當善思惟，余即為說。」</p>
        <p>「唯唯，大德！……。」婆托羅加伽聚落主應諾世尊。</p>
        <p>世尊曰：「聚落主！汝對此如何思惟？人若遭遇殺害、捕縛<a n="2"/>、沒收<a n="3"/>或譴責者，如汝〔之心〕即生憂悲、苦惱、不安者，於郁如耶羅伽婆有此<a n="4"/>否？」</p>
        <p>「大德！人若遭遇殺害、捕縛、沒收或譴責者，如余之心生憂悲、苦惱、不安者，於宇如耶羅伽婆有此。」</p>
        <p><ref cRef="PTS.S.4.328"/>五</p>
        <p>「然而聚落主！人若雖遭遇殺害、捕縛、沒收、或譴責者，如汝〔之心〕不生憂悲、苦惱、不安者，於郁如耶羅伽婆有此否？」</p>
        <p>「大德！人若雖遭遇殺害、捕縛、沒收、或譴責者，如余〔之心〕不生憂悲、苦惱、不安者，於郁如耶羅伽婆有之。」</p>
        <p>「聚落主！某郁如耶羅伽婆人遭到殺害、捕縛、沒收或譴責者，於汝〔之心〕生憂悲、苦惱、不安，是何因、何緣耶？聚落主！某郁如耶羅伽婆人遇到殺害、捕縛、沒收、或譴責者，於汝〔之心〕不生憂悲、苦惱、不安，是何因、何緣耶？」</p>
        <p>「大德！郁如耶羅伽婆人遇到殺害、捕縛、沒收、或譴責者，於予〔之心〕生憂悲、苦惱、不安者，乃予對彼等有欲貪。然而大德！郁如耶羅伽婆人遇到殺害、捕縛、沒收或譴責者，於予〔之心〕不生憂悲、苦惱、不安者，余乃對彼等無欲貪。」</p>
        <p>「聚落主！<a n="5"/>汝有此所見、所知、所通達，即時依法投入（法），可通達過去未來之道。凡於過去世所生之苦，一切皆以欲為根本、以欲為因緣而生。此欲是苦之本。又凡於未來世，於苦之生起，皆以欲為根本、以欲為因緣而生。此欲是苦之本。」</p>
        <p>「大德！殊妙哉！大德！稀有哉！大德！世尊以此善巧說示，謂：『凡苦之生，<ref cRef="PTS.S.4.329"/>皆以欲為根本、以欲為因緣而生，此欲是苦之本。』</p>
        <p>大德！余有一名智羅瓦西童子，住於其外之房屋。大德！余晨朝起身遣人：『汝去尋智羅瓦西童子。』其人未還歸之前，余念無他事：『智羅瓦西童子不該有染患何病？』」</p>
        <p>「聚落主！汝對此如何思惟？智羅瓦西童子若遭遇殺害、捕縛、沒收、或譴責者，於汝〔之心〕當生憂悲、苦惱、不安否？」</p>
        <p>「大德！智羅瓦西童子若遭殺害、捕縛、沒收、或譴責者，余之生命即發生異變，如何於余之心不生憂悲、苦惱、不安耶？」</p>
        <p>「聚落主！依此事由當亦可知：『凡苦之生，皆以欲為根本、以欲為因緣而生，此欲是苦之本。』</p>
        <p>聚落主！汝未曾見、聞智羅瓦西之母時，汝對智羅瓦西之母，有欲念染心或愛情否？」</p>
        <p>「大德！否！無此。」</p>
        <p>「聚落主！汝因見、聞彼女，如是汝對智羅瓦西之母，有欲念染心或愛情耶？」</p>
        <p>「大德！誠然。」</p>
        <p>「聚落主！汝對此如何思惟？智羅瓦西之母若遇殺害、捕縛、沒收、或譴責者，於汝〔之心〕生憂悲、苦惱、不安否？」</p>
        <p><ref cRef="PTS.S.4.330"/>「大德！智羅瓦西之母若遇殺害、捕縛、沒收或譴責者，余之生命即發生異變，如何於余〔之心〕不生憂悲、苦惱、不安耶？」</p>
        <p>「聚落主！依此事由亦可得知：『凡苦之生，皆以欲為根本、以欲為因緣而生，此欲是苦之本。』」</p>
    </body>
    <notes/>
    <ps/>
    <notes>
        <note n="1">雜阿含三二卷九經：「善哉世尊為我說現法苦集苦沒。」</note>
        <note n="2">雜阿含三二卷九經：「若眾生於此郁鞞羅聚落住者，是若縛、若打、若責、若殺，汝心當起憂悲惱苦不？」</note>
        <note n="3">jānī 為掠辱。</note>
        <note n="4">郁如耶羅人遇到殺害捕縛，因此有人如汝心之憂、悲耶之意。</note>
        <note n="5">PTS 本有一行衍文，此不譯出。</note>
    </notes>
</doc>
