<doc>
    <meta/>
    <body>
        <head>
            第三　戰士
        </head>
        <p>時，戰士聚落主<a n="1"/>，詣世尊住處……</p>
        <p>坐於一面之戰士聚落主，白世尊曰：「大德！余聞昔時，累代戰士師之所說：『凡死鬥努力於戰場之戰士，歷此努力死鬥，若被敵者所殺者，則彼〔戰士〕身壞命終之後，享受俱所樂天<a n="2"/>群為伴之身。』世尊！對此作如何宣說耶？」</p>
        <p>「聚落主！且止！將此且置，勿以此問余。」</p>
        <p>再次……</p>
        <p>三次，戰士聚落主白世尊曰：「大德！余聞昔時累代戰士師之所說：『凡死鬥努力於戰場之戰士，歷此努力死鬥，若被敵者所殺者，則彼〔戰士〕身壞命終之後，享受俱所樂天群為伴之身。』世尊！對此作何宣說耶？」</p>
        <p><ref cRef="PTS.S.4.309"/>「然而，聚落主！余已如是言：『聚落主！且止！將此且置，勿以此問余。』乃不許汝問，然今余將答汝。</p>
        <p>聚落主！凡死鬥努力於戰場之戰士，彼心曾為卑劣，而行所惡，所向是邪：『令此等人被擊、被縛、被斬、滅亡。』或原非意於此，如是作思彼死鬥努力若被敵者所殺者，則彼〔戰士〕身壞命終之後，有名為俱所樂之地獄者，〔彼〕將生於其處。然於彼：『凡死鬥努力於戰場者，此死鬥努力被敵所殺者，則彼戰士身壞命終之後，享受俱所樂天群之身。』作如是見者，彼即是邪見。聚落主！余說邪見之人，唯有地獄與畜生二道中，有其一道。」</p>
        <p>如是宣說已，戰士聚落主悲痛流淚。</p>
        <p>「余如是言：『聚落主！且止！將此且置，勿以此問余。』乃不許汝問。」</p>
        <p>「大德！余非對世尊之宣說悲痛而泣，然則大德！余為昔時累代戰士師等：『凡戰士之……享……之身。』長久之被瞞、被欺、被誑而泣。</p>
        <p>殊妙哉！大德！殊妙哉！大德！……自今日起至此生之終，余當歸依世尊為優婆塞，願請攝受。」</p>
    </body>
    <notes/>
    <ps/>
    <notes>
        <note n="1">「戰鬥活聚落主」，雜阿含經三二卷四經「善鬥將」（別譯雜阿含七卷二經）。</note>
        <note n="2">Sarājitā devā 以取具（sa）十所（rājita）是余之私譯。「箭降伏天」雜阿含經三二卷四經。「箭莊嚴天」別譯雜阿含經七卷二經。天與地獄同一名，參照下六節。若依註，此為阿鼻地獄之一部份。</note>
    </notes>
</doc>
