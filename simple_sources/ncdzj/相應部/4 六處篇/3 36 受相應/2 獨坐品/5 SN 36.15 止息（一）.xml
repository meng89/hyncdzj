<doc>
    <meta/>
    <body>
        <head>
            〔一五〕第五　止息
            <a n="1"/>
            （一）
        </head>
        <p>時，尊者阿難來詣世尊住處……</p>
        <p>坐於一面之阿難，白世尊曰：「大德！何者為受？何者為受之生起？何者為受之滅盡？何者為達受滅盡之道？何者為受之甘味？何者為受之患難？何者為受之出離<ref cRef="PTS.S.4.220"/>耶？」</p>
        <p>「阿難！此等之三者是受：樂受、苦受、非苦非樂受是。阿難！此等稱為受。由觸之生起，有受之生起；由觸之滅盡，有受之滅盡。此八支聖道是達受滅之道。此即：正見、正思惟……正定是。凡以受為所緣，所起之喜樂，此為受之甘味。凡受之無常而變壞之法，此為受之患難。凡對受抑制欲貪，捨欲貪，此為受之出離。</p>
        <p>阿難！依此<a n="2"/>，余漸次說諸行之滅盡，逮達初禪者，言語滅……逮達想受滅者，想與受滅，漏盡之比丘，則貪欲滅、瞋恚滅、愚癡滅。</p>
        <p>阿難！依此，余漸次說諸行之止息，逮達初禪者，言語止息；逮達第二禪者，尋伺止息……逮達想受滅者，想與受止息。漏盡之比丘，則貪欲止息、瞋恚止息、愚癡止息。</p>
        <p>阿難！依此，余漸次說諸行之輕安，逮達初禪者，言語輕安；逮達第二禪者，尋伺輕安……逮達想受滅者，想與受輕安。漏盡之比丘，則貪欲輕安、瞋恚輕安、<ref cRef="PTS.S.4.221"/>愚癡輕安。」</p>
    </body>
    <notes/>
    <ps/>
    <notes>
        <note n="1">本經及次之標題 santaka 於英譯譯為 Property（所有、所有物），此兩經中沒有一句暗示此意義。及之止息之意兩經有六節，因此余譯為止息，想是由語根 s'an 來的。</note>
        <note n="2">以下五、六兩節，同一一經五、六兩節、七節稍為不同。</note>
    </notes>
</doc>
