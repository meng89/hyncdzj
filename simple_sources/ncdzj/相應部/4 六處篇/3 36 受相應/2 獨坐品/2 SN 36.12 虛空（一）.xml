<doc>
    <meta/>
    <body>
        <head>
            〔一二〕第二　虛空（一）
        </head>
        <p>「諸比丘！譬如於虛空中，吹東風、吹西風、吹北風、吹南風、吹含塵垢之風、吹不含塵垢之風、吹寒風、吹暖風、吹少量之風、吹大量之風、吹種種之風。諸比丘！如是於此身生種種之受，生樂受、生苦受、生非苦非樂受。</p>
        <p>（一）猶如空中吹種種多樣之風，從東西與北南。</p>
        <p>（二）吹有塵、無塵，冷與熱，大量與少量及多樣之風。</p>
        <p>（三）與此同理，於此身生諸受，樂苦等起，與非苦非樂。</p>
        <p>（四）比丘<a n="1"/>若精進，以捨正知者，於是此賢智者，悉知一切受。</p>
        <p>（五）彼悉知諸受，於現法中無諸漏，達最上智彼岸之法住者，由內身破滅後，不再入生身之數。」</p>
    </body>
    <notes/>
    <ps/>
    <notes>
        <note n="1">四、五兩偈參照三經之六節四、五偈。雜阿含一七卷一六經有「正知不傾動」。</note>
    </notes>
</doc>
