<doc>
    <meta/>
    <body>
        <head>
            〔八〕第八　疾病（二）
        </head>
        <p>爾時，世尊住毘舍城，大林之重閣講堂中。</p>
        <p>時，世尊於日暮，即從冥想起，赴病者室之處<a n="1"/>……</p>
        <p>「諸比丘！比丘如何而為正念耶？</p>
        <p><ref cRef="PTS.S.4.214"/>諸比丘！於此有比丘，於身觀身而住……於諸受……於心……於諸法……</p>
        <p>諸比丘！比丘如何而為正知耶？</p>
        <p>諸比丘！於此有比丘，於進於退皆以正知而為……</p>
        <p>諸比丘！比丘應以正念、正知以度時日。此即我為汝等之教誡。</p>
        <p>諸比丘！此比丘如是正念、正知，住不放逸，精進專心，若起樂受者，彼則如是知：『我起此樂受，此樂受為有緣而起，無緣則不起，以何為緣？以此觸為緣，然此觸為無常，為所造作，為緣物而起者。無常、所造作、緣物而起之緣，此觸所起之樂受，何為有常住耶？』彼於觸又於樂受，觀無常而住……消亡……離欲……滅盡……捨棄，彼於觸又於樂受，觀無常而住……消亡……離欲……滅盡……捨棄，則觸與樂受之染欲隨眠，皆所捨棄。</p>
        <p>諸比丘！此比丘之如是正念、正知，住不放逸，精進專心，若起苦受……若起非苦非樂受，則彼如是知：『我起非苦非樂受，此非苦非樂受為有緣而起，無緣則不起，以何為緣耶？以此觸為緣。然此觸為無常、所造作、緣物而起者。無常、所造作、緣物而起之此觸，為緣所起之非苦非樂，何為有常住耶？』彼於觸又於非苦非樂，觀無常而住……消亡……離欲……滅盡……捨棄。彼於觸又於非苦非樂，觀無常而住……消亡……離欲……滅盡……捨棄，則觸與非苦非樂受之無明隨眠，皆所捨棄。</p>
        <p>彼若感於樂受，則知其為無常，知無戀著，知無喜悅。若感於苦受……若感於非苦非樂受，則知其為無常，知無戀著，知無喜悅。</p>
        <p>彼若感於樂受，則感於此離繫縛。若感於苦受……若感於非苦非樂受，則感於此離繫縛。</p>
        <p>彼感於身所際限之受，了知『我感於身所際限之受。』感於命所際限之受，了知『我感於命所際限之受。』而身壞命盡時，了知『此處一切之所感受、所喜悅者，皆應冷卻。』</p>
        <p>諸比丘！譬如緣油又緣燈心，油燈則燃起，因油與燈心之盡而無食，油燈則消失。同此，諸比丘！比丘感於身所際限之受……了知『於此處之所感受、所喜悅者，皆應冷卻。』」</p>
    </body>
    <notes/>
    <ps/>
    <notes>
        <note n="1">參照七經二部，以下各節參照前經之各節，兩經之不同、於七經之六～八節有樂、苦、非苦非樂之三受，言為緣身。於八經言此等諸受為緣「觸」。</note>
    </notes>
</doc>
