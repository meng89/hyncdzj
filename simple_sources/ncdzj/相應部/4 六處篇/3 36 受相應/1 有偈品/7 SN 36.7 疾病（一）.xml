<doc type="for_machine">
    <body>
        <head>
            〔七〕第七　疾病（一）
        </head>
        <p>爾時，世尊住毘舍離城，大林之重閣講堂中。</p>
        <p>時，世尊於日暮，即從冥想起，赴病者室之處。而坐於所設之座，坐已，世尊<ref cRef="PTS.S.4.211"/>告諸比丘曰：「諸比丘！比丘應以正念、正知而度時日<ewn><a/><note>Kalam āgameti 時來，待時之意，當譯余決心以「渡時」。</note></ewn>。此乃我為汝等之教誡。</p>
        <p>諸比丘！比丘如何為正念耶？</p>
        <p>諸比丘！於此有比丘，於身觀身而住，精進正知、有念，以抑止此世之欲貪憂戚，於諸受觀受而住……於心觀心而住……於諸法，觀法而住，精進於正知、有念，以抑止此世之欲貪憂戚。諸比丘！比丘如是而為正念。</p>
        <p>諸比丘！比丘如何而為正知耶？</p>
        <p>諸比丘！此有比丘，於進於退皆以正知而為，視前方、視四週亦以正知而為，四肢之屈伸亦以正知而為，持僧伽梨衣、鉢、衣亦以正知而為，或食或飲或嚙或味亦以正知而為，乃至大小便利之事亦以正知而為，行住坐臥語默亦以正知而為。諸比丘！如是之比丘乃為正知。</p>
        <p>諸比丘！比丘應以正念、正知為度時日。此為我對汝等之教誡。</p>
        <p>諸比丘！此比丘如是住於正念、正知、不放逸、精進專心，若起樂受者，彼則如是知：『我起此樂受，此樂受為由緣而起<ewn><a/><note>paṭicca prati+i……。由於「甚麼」，以甚麼為基礎之意。</note></ewn>，無緣則不起。何者為緣耶？以此身為緣。然而此身為無常所造作，為由緣而起者。緣無常而所造作，依緣所起之此身，依緣所起之樂受，何為有常住耶？』彼於身又於樂受住觀無常、住觀消止<ewn><a/><note>vayānupassin 為以觀消滅。</note></ewn>、住觀離欲、住觀滅盡、住觀捨棄。彼於身又於樂受觀無常而住，觀消亡而住，觀離欲而<ref cRef="PTS.S.4.212"/>住，觀滅盡而住，觀捨棄而住。於身與樂受之染欲隨眠皆所捨棄。</p>
        <p>諸比丘！此比丘如是正念、正知，住不放逸、精進專心，若起苦受，彼如是知：『我起此苦受，此苦受多有緣而起，無緣則不起……何為有常住耶？』於身又於苦受觀無常而住，觀消亡而住，觀離欲而住……觀滅盡而住，觀捨棄而住。於身與苦受之瞋恚隨眠，悉皆所捨棄。</p>
        <p>諸比丘！此比丘如是正念、正知，住不放逸、精進專心，若起非苦非樂受，彼如是知：『我起此非苦非樂受，此非苦非樂受為有緣而起，無緣則不起……何為有常住耶？』彼於身又於非苦非樂，觀無常而住，觀消亡而住，觀離欲而住……觀滅盡而住，觀捨棄而住，身與非苦非樂之無明隨眠，皆所捨棄。</p>
        <p><ref cRef="PTS.S.4.213"/>九</p>
        <p>彼若感於樂受，則知其為無常，知無戀著、知無喜悅。若感於苦受……若感於非苦非樂受，則知其為無常，知無戀著，知無喜悅。</p>
        <p>彼若感於樂受者，則感於此離繫縛。若感於苦受者，則感於此離繫縛。若感於非苦非樂受者，則感於離繫縛。</p>
        <p>彼感於身所際限之受，了知『我感於身所際限之受。』感於命所際限之受了知『我感於命所際限之受。』於身壞、命盡時，了知『於此處一切之所感受所喜悅者，悉皆冷卻。』</p>
        <p>諸比丘！譬如，緣於油又緣於燈心，油燈則燃起。因油與燈心之盡而無食，油燈則消失。同此，諸比丘！比丘感於身所際限之受，了知『我感身所際限之受。』感命所際限之受，了知『我感命所際限之受。』身壞、命盡時，了知『於此處一切之所感受之所喜悅者，悉皆冷卻。』」</p>
    </body>
    <ps></ps>
</doc>
