<doc type="for_machine">
    <body>
        <head>
            <ref cRef="PTS.S.4.215"/>
            〔一〇〕第十　以觸為根本者
        </head>
        <p>「諸比丘！此等之三受，為緣觸而生，以觸為根本，以觸為因緣，以觸為助緣。</p>
        <p>以何者為三？樂受、苦受、非苦非樂受是。</p>
        <p>諸比丘！緣<ewn><a/><note>參照一二五～一二九經之四節。</note></ewn><ewn><a/><note>參照一二五【南傳】，～一二九經之四節。</note></ewn>觸所感之樂而生樂受，由所感之樂觸滅盡，則凡其所生之受，即所感之樂，緣觸所生之樂受，滅而又息。</p>
        <p>諸比丘！緣觸所感之苦所生之苦受，由感其苦觸之滅盡，則凡其所生之受，即所感之苦，緣觸所生之苦受，滅而又息。</p>
        <p>諸比丘！緣觸所感之非苦非樂所生之非苦非樂受，由所感之非苦非樂觸之滅盡，則凡其所生受，即所感之非苦非樂，緣觸所生之非苦非樂受，滅而又息。</p>
        <p>諸比丘！譬如二木片由觸擊而生熱、現火焰，由此等二木片之分離絕緣，則凡其所生之熱，滅而又息。</p>
        <p>與此同理，諸比丘！此等之三受，為緣觸而生，以觸為根本，以觸為因緣，以觸為助緣，由其所生之觸為緣，乃生種種之受，由種種之觸滅盡，則種種之受亦滅。」</p>
    </body>
    <ps></ps>
</doc>
