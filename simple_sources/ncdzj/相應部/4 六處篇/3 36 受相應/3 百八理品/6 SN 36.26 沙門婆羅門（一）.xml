<doc>
    <meta/>
    <body>
        <head>
            〔二六〕第六　沙門婆羅門（一）
        </head>
        <p>「諸比丘！此等之三者為受。以何為三？乃樂受、苦受、非苦非樂受是。</p>
        <p>諸比丘！雖任何之沙門或婆羅門，若不如實知此等三受之生起、滅盡、甘味、患難、出離者，諸比丘！余對此等<a n="1"/>之沙門或婆羅門，於沙門中不承認為沙門，於婆羅門中不承認為婆羅門。猶且此等之尊者對沙門或婆羅門之道，於現生不能住於自知、實證、逮得。</p>
        <p>諸比丘！雖任何之沙門或婆羅門，若如實知此等三受之生起、滅沒、甘味、患難、出離者，諸比丘！余對此等之沙門或婆羅門，於沙門中肯定為沙門，於婆羅門中肯定為婆羅門。猶且此等之尊者對沙門道或婆羅門之道，於現生住於自知、實證、逮得。」</p>
    </body>
    <notes/>
    <ps/>
    <notes>
        <note n="1">以下參照相應部因經品一三經沙門婆羅門。</note>
    </notes>
</doc>
