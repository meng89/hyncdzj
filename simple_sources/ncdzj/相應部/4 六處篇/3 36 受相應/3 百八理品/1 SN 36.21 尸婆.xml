<doc type="for_machine">
    <body>
        <head>
            <ref cRef="PTS.S.4.230"/>
            〔二一〕第一　尸婆
        </head>
        <p>爾時，世尊住王舍城之竹林迦蘭陀園。</p>
        <p>時，普行沙門尸婆來詣世尊住處。與世尊共相交談親睦、慇懃之話後，坐於一面。</p>
        <p>坐於一面之普行沙門尸婆，白世尊言：「尊瞿曇！或有沙門、婆羅門作如是語、如是見者：『凡此個人之所感者，或樂或苦或非苦非樂，其皆由前世所作之因也。』尊瞿曇對此作如何言之耶？」</p>
        <p>「尸婆！由膽汁生，或有起此感受。尸婆！如由膽汁生，於此處起此感受，其應自知。如由膽汁生，於此處起此感受，其亦為世之真實所認定。於此，尸婆！某某沙門婆羅門之『凡個人所感受者，或樂或苦或非苦非樂，是皆由前世所為之因。』作如是語、如是見者，皆過於自之所知，是過於世所認知之真實，然則余謂此等沙門、婆羅門之所見，是邪。</p>
        <p>尸婆！由粘液生，或有起此感受……</p>
        <p>尸婆！由風生，或有起此感受……</p>
        <p>尸婆！由膽汁等三聚和合生，或有起此感受……</p>
        <p>尸婆！由時候之變化生，或有起此感受……</p>
        <p>尸婆！由逢逆運生，或有起此感受……</p>
        <p>尸婆！於痙攣性，或有此感受而起……</p>
        <p><ref cRef="PTS.S.4.231"/>一一</p>
        <p>尸婆！於業異熟性，或有此感受而起……」</p>
        <p>如是說已，普行沙門尸婆白世尊曰：「妙哉，尊瞿曇！妙哉，尊瞿曇！尊瞿曇譬如起覆、發掩、對迷者示之以道，如暗中舉燈火，使有眼者見形。如是尊瞿曇以種種方便說法。余當歸依尊瞿曇，亦歸依法與比丘眾。尊瞿曇！當自今日起，以至終生，請攝受余歸依為信士。」</p>
        <p>膽汁、粘液、風三種之聚和，時候、逆運、痙攣、業異熟為第八。</p>
    </body>
    <ps></ps>
</doc>
