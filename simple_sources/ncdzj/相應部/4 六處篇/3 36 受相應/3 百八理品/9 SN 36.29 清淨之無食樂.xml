<doc type="for_machine">
    <body>
        <head>
            〔二九〕第九　清淨之無食樂
        </head>
        <p>「諸比丘！此等之三者為受。乃樂受、苦受、非苦非樂受是。諸比丘！此等之三者為受。</p>
        <p>諸比丘！有有食樂<ewn><a/><note>有食樂（sa-āmisa）無食樂（nirāmisa）之語既出於一四經四節。三節以下之喜是 pīti，樂是 sukha，捨是 upekhā，解脫是 vimokkha。</note></ewn>之喜，有無食樂之喜，有比無食樂更無食樂之喜。有有食樂之樂，有無食樂之樂，有比無食樂更無食樂之樂。有有食樂之捨，有無食樂之捨，有比無食樂更無食樂之捨。有有食樂之解脫，有無食樂之解脫，有比無食樂更無食樂之解脫。</p>
        <p>諸比丘！何者為有食樂之喜耶？諸比丘！為此等<ewn><a/><note>參照一九經一一節。</note></ewn>五種之欲是。何者為五？眼所識之色，可快意、愛、樂、形愛，誘生欲念者。耳所識之聲……鼻所識之香……舌所識之味……身所識之觸、可快意……愛、樂、形愛，誘生欲念者。諸比丘！此等為五種欲也。諸比丘！凡以此等五種欲為緣所起之喜，諸比丘！此稱為有食樂之喜。</p>
        <p><ref cRef="PTS.S.4.236"/>五</p>
        <p>諸比丘！何者為無食樂之喜耶？諸比丘！於此處有比丘<ewn><a/><note>參照一九經一二、一三節。</note></ewn>，離諸欲、離不善法、有尋有伺、而逮達住於由離生喜樂之初禪。由尋、伺之息滅，於內部寂靜，心之單一性，無尋無伺，逮達住於由定生喜樂之第二禪。諸比丘！此稱為無食樂之喜。</p>
        <p>諸比丘！何者為比無食樂更無食樂之喜耶？諸比丘！凡觀察於貪欲解脫之心，觀察於瞋恚解脫之心，觀察於愚癡解脫之心，乃漏盡之比丘，是其心所起之喜。諸比丘！此稱為比無食樂更無食樂之喜。</p>
        <p>諸比丘！何者為有食樂之樂？諸比丘！此乃此等五種之欲。何者為五？眼<ewn><a/><note>參照一九經一一節，二九經四節。</note></ewn>所識之色……諸比丘！凡以此等五種之欲為緣，所起之喜樂，諸比丘！此稱為有食樂之樂。</p>
        <p>諸比丘！何者為無食樂之樂？諸比丘！於此有比丘，離諸欲、離諸不善法……逮達住於初禪。由尋與伺之息滅，內部寂靜……逮達住於第二禪。離喜、捨心、正念正知，以身感受樂，謂諸聖之談捨心者、有念者、樂住，逮達住於第三禪。諸比丘！此稱為無食樂之樂。</p>
        <p>諸比丘！何為比無食樂更無食樂之樂？諸比丘！凡觀察於欲解脫之心……瞋恚……觀察於愚癡解脫之心，乃漏盡之比丘，是其心所起之喜樂。諸比丘！此稱為比<ref cRef="PTS.S.4.237"/>無食樂更無食樂之喜。</p>
        <p>諸比丘！何者為有食樂之捨？諸比丘！此為此等五種之欲。何者為五？乃眼所識之色<ewn><a/><note>參照一九經一一節，二九經四、七節。</note></ewn>……諸比丘！凡以此等五種欲為緣所起之捨，諸比丘！此稱之為有食樂之捨。</p>
        <p>諸比丘！何者為無食樂之捨？諸比丘！於此<ewn><a/><note>參照一九經一五節。</note></ewn>有比丘，其前之樂之捨棄，由苦之捨棄、由喜憂之滅沒、非苦非樂、逮達住於捨、念清淨之第四禪。諸比丘！此稱為無食樂之捨。</p>
        <p>諸比丘！何者為比無食樂更無食樂之捨？諸比丘！凡觀察於貪欲解脫之心……觀察於瞋恚……愚癡、解脫之心，乃漏盡之比丘，是其心所起之捨。諸比丘！此稱為比無食樂更無食樂之捨。</p>
        <p>諸比丘！何者為有食樂之解脫？與色相關連之解脫，為有食樂之解脫……與無色關連之解脫，為無食樂之解脫。諸比丘！何為比無食樂更無食樂之解脫？諸比丘！凡觀察於貪欲解脫之心，觀察於瞋恚解脫之心，觀察於愚癡解脫之心，乃漏盡之比丘是其心所起之解脫。諸比丘！此稱為比無食樂更無食樂之解脫。」</p>
    </body>
    <ps></ps>
</doc>
