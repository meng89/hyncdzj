<doc type="for_machine">
    <body>
        <head>
            〔二二〕第二　百八
        </head>
        <p>「諸比丘！余為汝等說明所謂百八理之法理，且諦聽。</p>
        <p>諸比丘！何者稱為百八法理耶？余以理，當說二種之受。余以理說三種之受。余以理說五種受……六種受……十八種受……三十六種受……百八種受。</p>
        <p>諸比丘！何者為二種之受？身受與心受是。諸比丘！此等稱為二種之受。</p>
        <p><ref cRef="PTS.S.4.232"/>五</p>
        <p>諸比丘！何者為三種之受？樂受、苦受、非苦非樂受是。諸比丘！此等稱為三種之受。</p>
        <p>諸比丘！何者為五受？樂根、苦根、喜根、憂根、捨根是。諸比丘！此等稱為五受。</p>
        <p>諸比丘！何者為六種之受？眼觸生之受、耳……鼻……舌……身……意觸生之受是。諸比丘！此等稱為六種之受。</p>
        <p>諸比丘！何者為十八種受？六喜近伺、六憂近伺、六捨近伺是。諸比丘！此等稱為十八種受。</p>
        <p>諸比丘！何者為三十六種受。六種依在家之喜、六種依出離之喜、六種依在家之憂、六種依出離之憂、六種依在家之捨，六種依出離之捨是。諸比丘！此等稱之三十六種受。</p>
        <p>諸比丘！何者為百八種受？三十六種過去受、三十六種未來受、三十六種現在受是。諸比丘！此等稱為百八種受。諸比丘！此稱百八理之法理。」</p>
    </body>
    <ps></ps>
</doc>
