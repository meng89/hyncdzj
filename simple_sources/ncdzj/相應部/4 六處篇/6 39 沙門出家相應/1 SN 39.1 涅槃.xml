<doc>
    <meta/>
    <body>
        <head>
            第一　涅槃
        </head>
        <p>爾時，尊者舍利弗住伐地國之郁伽支羅恒河畔。</p>
        <p>時，普行沙門來詣尊者舍利弗住處，與尊者舍利弗會釋，交談親切慇懃之話後，坐於一面。</p>
        <p>坐於一面之普行沙門白尊者舍利弗曰：「友舍利弗！所謂：『涅槃、涅槃』者。友！何者為涅槃耶？」</p>
        <p>「友！凡貪欲之壞滅、瞋恚之壞滅、愚癡之壞滅，此稱之為涅槃。」</p>
        <p>「然則友！有實現此涅槃之道耶？有行道耶？」</p>
        <p>「友！有實現此涅槃之道，有行道。」</p>
        <p><ref cRef="PTS.S.4.262"/>五</p>
        <p>「友！以何為實現此涅槃之道耶？以何行道耶？」</p>
        <p>「友！此八支聖道，正是為實現此涅槃之道，即：正見、正思惟、正語、正業、正命、正精進、正念、正定是。友！此為實現涅槃之道，此為行道。」</p>
        <p>「友！此實現涅槃之道為善，此行道為善。友！又足以精勤。」</p>
    </body>
    <notes/>
    <ps/>
    <notes/>
</doc>
