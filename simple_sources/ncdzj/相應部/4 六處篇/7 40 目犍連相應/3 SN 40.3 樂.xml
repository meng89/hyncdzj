<doc type="for_machine">
    <body>
        <head>
            第三　樂
        </head>
        <p>「……『第三禪，稱第三禪，何者為第三禪耶？』</p>
        <p>諸友！時余生此念：『於此有比丘，依離於喜，捨心，正念正知，以身感受樂。謂聖者之談捨心者、有念者、樂住者，逮達住於第三禪。此稱為第三禪。』</p>
        <p>諸友！余依離於喜、捨心，正念，正知，以身感受樂。謂聖者之談捨心者、有念者、樂住者，逮達住於第三禪。諸友！余因住於此法，與喜俱起之想、作意現行。</p>
        <p><ref cRef="PTS.S.4.265"/>六</p>
        <p>其時，諸友！世尊以神通來近余曰：『目犍連！目犍連！婆羅門！勿放逸第三禪。以心住立於三禪，將心專一於第三禪，心保持於第三禪。』</p>
        <p>諸友！余其後，依離於喜、捨心，正念，正知，而以身感受樂，謂聖者之談捨心者、有念者、樂住者，逮達住第三禪。</p>
        <p>吾友！若為善說者如是說：『蒙師之殊恩，弟子得大遍智。』此善說者，乃對余如是說：『蒙師之殊恩，弟子得大遍智。』」</p>
    </body>
    <ps></ps>
</doc>
