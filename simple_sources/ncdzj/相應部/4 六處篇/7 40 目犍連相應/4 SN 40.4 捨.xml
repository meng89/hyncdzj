<doc>
    <meta/>
    <body>
        <head>
            第四　捨
        </head>
        <p>「……『第四禪，稱第四禪者，何者為第四禪耶？』</p>
        <p>諸友！余生是念：『此處有比丘，前即由樂之捨棄，苦之捨棄，因喜、憂之滅沒，非苦非樂而逮達住於捨念清淨之第四禪，此稱為第四禪。』</p>
        <p>諸友！余前即由樂之捨棄，由苦之捨棄，因喜、憂之滅沒，非苦非樂，逮達住於捨念清淨之第四禪。諸友！余住此法而住，想與樂俱起、作意現行。</p>
        <p>其時，諸友！世尊以神通來近余曰：『目犍連！目犍連！婆羅門！勿放逸於第四禪，以心住立於第四禪，以心專一於第四禪，以心保持於第四禪。』</p>
        <p>諸友！余其後，即由樂之捨棄，苦之捨棄，因喜、憂之滅沒，非苦非樂，逮達<ref cRef="PTS.S.4.266"/>住於捨念清淨之第四禪。</p>
        <p>諸友！若為善說者，有如是說：『蒙師之殊恩，弟子得大遍智。』此善說者乃對余如是說：『蒙師之殊恩，弟子得大遍智。』」</p>
    </body>
    <notes/>
    <ps/>
    <notes/>
</doc>
