<doc type="for_machine">
    <body>
        <head>
            第八　非非想
        </head>
        <p>「……『非想非非想處，稱非想非非想處者。何者為非想非非想處耶？』</p>
        <p>諸友！余生是念：『此處有比丘，超越一切無所有處，逮達住於非想非非想處，此稱謂非想非非想處。』</p>
        <p>諸友！余超越於一切無所有處，逮達住於非想非非想處。諸友！余依住此法而住，想與無所有處俱起、作意現行。</p>
        <p>其時，諸友！世尊以神通來近余曰：『目犍連！目犍連！婆羅門！勿放逸非想非非想處，應以心住於非想非非想處，心專一於非想非非想處，心保持於非想非非想處。』</p>
        <p>諸友！余其後，超越一切無所有處，逮達住於非想非非想處。</p>
        <p>諸友！若為善說者，如是說：『蒙師之殊恩，弟子得大遍智。』如是談者，是為對余……而談。」</p>
    </body>
    <ps></ps>
</doc>
