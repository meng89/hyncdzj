<doc>
    <meta/>
    <body>
        <head>
            第一　有尋
        </head>
        <p>爾時，尊者大目犍連住舍衛城，祇陀林給孤獨長者之遊園。</p>
        <p><ref cRef="PTS.S.4.263"/>二</p>
        <p>於此處，尊者大目犍連言諸比丘曰：「友諸比丘！」</p>
        <p>此等諸比丘應諾尊者大目犍連曰：「友！」</p>
        <p>尊者大目犍連如次曰：「諸友！余於此獨坐靜思，心中起如是之念：『所謂初禪，稱初禪者，何者為初禪耶？』</p>
        <p>諸友！余生此念：『此處有比丘，離諸欲，離不善法，有尋有伺，由離所生喜樂逮達初禪而住，此稱謂初禪。』</p>
        <p>諸友！余離於諸欲，離於不善法，有尋有伺，由離生喜與樂逮達初禪而住。諸友！余依此法而住，與欲俱起之想、作意現行。</p>
        <p>其時，諸友！世尊以神通來近余處曰：『目犍連！目犍連！婆羅門！勿放逸初禪，以心住於初禪，以心專一於初禪，以心保持於初禪。』</p>
        <p>諸友！余嗣後即離諸欲，離不善法，有尋有伺，而逮達由離所生喜樂之初禪而住。</p>
        <p>諸友！若為善談者，『蒙師之殊恩，弟子得大遍智』，有如是之談者，則此善談者，對余『蒙師之殊恩，弟子得大遍智』作如是談。」</p>
    </body>
    <notes/>
    <ps/>
    <notes/>
</doc>
