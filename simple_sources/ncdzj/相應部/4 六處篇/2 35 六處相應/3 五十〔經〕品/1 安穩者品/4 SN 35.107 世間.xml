<doc type="for_machine">
    <body>
        <head>
            〔一〇七〕第四　世間
        </head>
        <p>「諸比丘！說世間之生起與滅沒。且諦聽。</p>
        <p>諸比丘！以何為世間之生起耶？</p>
        <p>以眼與色為緣，而生眼識，三者和合為觸，依觸之緣生受，依受之緣生愛，依愛之緣而取，依取之緣而有，依有之緣而生，依生之緣而有老死、憂悲苦惱絕望，此即世間之生起。</p>
        <p>以耳與聲為緣……以鼻與香為緣……以舌與味為緣……以身與觸為緣……</p>
        <p>以意與法為緣生意識，三者和合為觸，依觸之緣生受，依受之緣而愛，依愛之緣而取，依取之緣而有，依有之緣而生，依生之緣而有老死、憂悲苦惱絕望。此即世間之生起。</p>
        <p>以何為世間之滅沒耶？</p>
        <p>以眼與色為緣生眼識，三者和合為觸。依觸之緣生受，依受之緣而愛，依其愛之無餘離卻滅盡，則取之滅盡……如是滅盡此一切苦蘊。</p>
        <p>比丘等！此即世間之滅沒。」</p>
    </body>
    <ps></ps>
</doc>
