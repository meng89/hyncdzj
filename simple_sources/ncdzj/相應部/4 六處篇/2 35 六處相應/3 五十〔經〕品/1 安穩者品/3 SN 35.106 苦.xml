<doc>
    <meta/>
    <body>
        <head>
            〔一〇六〕第三　苦
        </head>
        <p>「諸比丘！我說苦之生起與滅沒，且諦聽。</p>
        <p>諸比丘！何為苦之生起耶？</p>
        <p>以眼與色為緣生眼識，三者之和合為觸，緣觸生受，緣受生愛，此苦之生起。以耳與聲……以鼻與香……以舌與味……以身與觸……以意與法為緣生意識，三者之和合為觸，緣觸生受，緣受生愛。諸比丘！此乃苦之生起。</p>
        <p>諸比丘！何為苦之滅沒耶？</p>
        <p>以眼與色為緣生眼識，三者和合為觸，依觸之緣生受，依受之緣生愛，依其愛之無餘離卻滅盡，則取之滅盡，由取之滅盡，則有之滅盡，依有之滅盡，則生之滅盡，依生之滅盡，則老死、憂悲苦惱絕望滅盡。如是而此一切苦蘊滅盡，此乃苦之滅沒。</p>
        <p>以耳與聲為緣生耳識……以鼻與香為緣生鼻識……以舌與味為緣生舌識……以身與觸為緣生身識……</p>
        <p><ref cRef="PTS.S.4.87"/>一六</p>
        <p>以意與法為緣生意識，三者和合為觸，依觸之緣生受，依受之緣生愛，依其愛之無餘離卻滅盡，則取之滅盡，依取之滅盡，則有之滅盡，依有之滅盡，則生之滅盡，依生之滅盡，則老死、憂悲苦惱絕望滅盡。如是而此一切苦蘊滅盡。諸比丘！此乃苦之滅沒。」</p>
    </body>
    <notes/>
    <ps/>
    <notes/>
</doc>
