<doc>
    <meta/>
    <body>
        <head>
            〔一〇五〕第二　執取
        </head>
        <p>「諸比丘！何者之存在，何者之執取，生起內部之樂苦耶？」</p>
        <p>「大德！我等之法，乃以世尊為根據。」</p>
        <p>「諸比丘！眼之存在，執取於眼而汝等生起內部之樂苦。耳、鼻、舌、身、意之存在，執取於意，汝等生起內部之苦樂。</p>
        <p>諸比丘！汝等於此作如何思惟之：眼是常耶？抑無常耶？」</p>
        <p>「大德！是無常。」</p>
        <p>「然而凡物之無常，此是苦耶？抑樂耶？」</p>
        <p>「大德！是苦。」</p>
        <p>「然則！凡物之無常、苦而變壞之法，不予執取，而生起內部之樂苦否？」</p>
        <p>「大德！不然。」</p>
        <p><ref cRef="PTS.S.4.86"/>六～一〇</p>
        <p>「耳是……鼻是……舌是……身是……意是常耶？抑無常耶？」</p>
        <p>「大德！是無常。」</p>
        <p>「然則凡物之無常，是苦耶？抑樂耶？」</p>
        <p>「大德！是苦。」</p>
        <p>「然則凡物之無常、苦而變壞之法，不予執取，而生起內部之苦樂否？」</p>
        <p>「大德！不然。」</p>
        <p>「諸比丘！如是見之，有聞聖弟子厭嫌於眼，厭嫌於耳、鼻、舌、身、意，因厭嫌而離欲，因離欲而得解脫，於解脫乃生：『我解脫』之智。證知：生已盡、梵行已成、應作已作、不為如是再生。」</p>
    </body>
    <notes/>
    <ps/>
    <notes/>
</doc>
