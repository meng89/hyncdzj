<doc type="for_machine">
    <body>
        <head>
            〔一四五〕第一　業
        </head>
        <p>「諸比丘！余說新舊之業，業之滅盡，以達業滅盡之道。且諦聽，當善思惟，余將宣說。</p>
        <p>諸比丘！以何者為舊業？眼是所作為、所思念、所感覺之舊業之所成。耳……鼻……舌……身……意是所作為、所思念、所感覺之舊業之所成。</p>
        <p>諸比丘！此稱之舊業。</p>
        <p>諸比丘！以何為新業？諸比丘！於如何之業，如今於身、於語、於意所作者，諸比丘！此稱為新業。</p>
        <p>諸比丘！何者是業之滅盡？諸比丘！凡任何由身業、語業、意業之滅盡而觸解<ref cRef="PTS.S.4.133"/>脫者，諸比丘！此即稱為業之滅盡。</p>
        <p>諸比丘！以何者為達業滅盡之道！</p>
        <p>此乃八支聖道，即：正見、正思惟、正語、正業、正命、正精進、正念、正定是。</p>
        <p>諸比丘！此者稱為達業滅盡之道。</p>
        <p>如是，諸比丘！我為汝等說舊業、說新業、說業之滅盡、說達業滅盡之道。</p>
        <p>諸比丘！凡求利益，具有慈悲之師，而為弟子垂慈悲者，我為汝等已作畢。</p>
        <p>諸比丘！當於此等之樹下，或於此等之空屋行禪思，諸比丘！不為放逸，後日即無所悔。此乃我為汝等之教誡。」</p>
    </body>
    <ps></ps>
</doc>
