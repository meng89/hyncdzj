<doc type="for_machine">
    <body>
        <head>
            〔一五一〕第七　何功德
        </head>
        <p>「諸比丘！若外道徧行者等，如是問於汝等：『諸朋友！於沙門瞿曇之處修梵行，有何功德耶？』諸比丘！彼如是問汝等，應如是釋答此外道徧行者。</p>
        <p>『朋友等！為苦之了知，於世尊之處修梵行。』</p>
        <p>然而諸比丘！若外道徧行者之徒，如是以問汝等：『為苦之了知，於沙門瞿曇處修梵行。其苦者為何耶？』彼若如是問者，諸比丘！對如是之問汝等，應如是釋答此外道徧行者等。</p>
        <p>『朋友等！眼是苦，為知此苦，於世尊之處修梵行。色是苦，為知此苦，於世尊之處修梵行。眼觸<ewn><a/><note>於此落失眼識一條。</note></ewn>是苦，為知此苦，於世尊之處修梵行。……緣意觸所生之受，或樂、或苦、或非苦非樂，亦是苦也。為了知此苦，而於世尊之處修梵行。</p>
        <p>朋友等！為了知此苦，而於世尊之處修梵行。其苦即此。』</p>
        <p>諸比丘！彼如是問汝等，應如是釋答此外道徧行者等。」</p>
    </body>
    <ps></ps>
</doc>
