<doc type="for_machine">
    <body>
        <head>
            〔一四九〕第五　有驗（四）
        </head>
        <p>「諸比丘！我為汝等說涅槃（成就）有驗之道，且諦聽……諸比丘！以何為涅槃（成就）有驗之道？</p>
        <p>諸比丘<ewn><a/><note>以下參照三二經。</note></ewn>！汝等如何思惟於此：眼是常住耶？抑無常耶？」</p>
        <p>「大德！此是無常。」</p>
        <p>「凡物之無常，是苦耶？抑樂耶？」</p>
        <p>「大德！是苦。」</p>
        <p>「凡物之無常、苦而變壞之法，以『此是我所，此是我，此是我之我。』如是認識否？」</p>
        <p>「大德！非是。」</p>
        <p>「色是常住耶？抑無常耶？」</p>
        <p>「大德！是無常。」</p>
        <p>「眼識是……眼觸是……凡緣眼觸所生之受，或樂、或苦、或非苦非樂，亦是常住耶？抑無常耶？」</p>
        <p>「大德！是無常。」</p>
        <p>「凡物之無常，是苦耶？抑樂耶？」</p>
        <p>「大德！是苦。」</p>
        <p>「凡物之無常、是苦而變壞之法，以『此是我所，此是我，此是我之我。』如是認識否？」</p>
        <p>「大德！非是。」</p>
        <p>耳是……鼻是……舌是……身是……意是……</p>
        <p>「諸比丘！如是見之，有聞聖弟子厭嫌於眼，厭嫌於色，厭嫌於眼識，亦厭嫌於眼觸……凡緣此眼觸所生之受，或樂、或苦、或非苦非樂，亦厭嫌此。因厭嫌而離<ref cRef="PTS.S.4.136"/>欲……證知：不為如是再生。</p>
        <p>諸比丘！此即彼達涅槃（成就）之道。」</p>
    </body>
    <ps></ps>
</doc>
