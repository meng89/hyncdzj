<doc>
    <meta/>
    <body>
        <head>
            〔一五二〕第八　有因由耶
        </head>
        <p>「諸比丘！有依因由<a n="1"/>之比丘，不依信，不依愛好，不依傳聞，不依因由之論<ref cRef="PTS.S.4.139"/>辯，不依樂著於推理玄想，證知：『生已盡、梵行已修、所作已辦、不為如是再生。』如是因由對他釋答耶？」</p>
        <p>「大德！我等之法，當以世尊為根本……」</p>
        <p>「諸比丘！有因由、依因由之比丘，不依信，不依愛好，不依傳聞，不依理由之論辯，不依樂著於推理玄想，以『生已盡……不來生。』對他作如是釋答。</p>
        <p>諸比丘！有依因由之比丘，不依信用，不依愛好，不依傳聞，不依理由之論辯，不依樂著於推理玄想，而以『生已盡……不再來生。』如是向他作釋答，其因由者何耶？</p>
        <p>諸比丘！於此有比丘，以眼見色，或內有貪、瞋、癡，知：『我內有貪、瞋、癡。』或內無貪、瞋、癡，知：『我內無貪、瞋、癡。』諸比丘！比丘以眼見色，或內有貪、瞋、癡，知：『我內有貪、瞋、癡。』或內無貪、瞋、癡，知：『我內無貪、瞋、癡。』諸比丘！此等之諸法，或依信而知耶？或依愛好而知耶？或依傳聞而知耶？或依因由之論辯而知耶？或依樂著於推理玄想而知耶？」</p>
        <p>「大德！不然，依此等之任何亦不得知。」</p>
        <p>「諸比丘！此等之諸法，非依智慧可知見耶？」</p>
        <p>「大德！誠然。」</p>
        <p>「諸比丘！此乃其因由，依此因由之比丘，不依信用，不依愛好，不依傳聞、不依理由之論辯，不依樂著於推理玄想，以『生已盡……不再來生。』如是釋答於他。</p>
        <p>諸比丘！復次有比丘，以耳聞聲……以鼻嗅香……以舌味味……以身觸<ref cRef="PTS.S.4.140"/>觸……以意識法，或於內有貪、瞋、癡，知：『我內有貪、瞋、癡。』或內無貪、瞋、癡，知：『我內無貪、瞋、癡。』諸比丘！比丘以意識法，或於內有貪、瞋、癡，知：『我內有貪、瞋、癡。』或內無貪、瞋、癡，知：『我內無貪、瞋、癡。』諸比丘！此等之諸法，或依信而知耶？或依愛好而知耶？或依傳聞而知耶？或依理由之論辯而知耶？或依樂著於推理玄想而知耶？」</p>
        <p>「大德！不然，依此等之任何亦不得知。」</p>
        <p>「諸比丘！此等諸法非依智慧可知見耶？」</p>
        <p>「大德！誠然。」</p>
        <p>「諸比丘！此為其因由，依此因由之比丘，不依信用，不依愛好，不依傳聞，不依理由之論辯，不依樂著於推理玄想，以『生已盡……不再生來。』如是釋答於他。」</p>
    </body>
    <notes/>
    <ps/>
    <notes>
        <note n="1">pariyaya 一般譯為「方便」，此英譯為 method，余依註釋 kāraṇa 譯為因由。</note>
    </notes>
</doc>
