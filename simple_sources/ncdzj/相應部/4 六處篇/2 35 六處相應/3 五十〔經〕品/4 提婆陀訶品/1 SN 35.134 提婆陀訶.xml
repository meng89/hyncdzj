<doc>
    <meta/>
    <body>
        <head>
            〔一三四〕第一　提婆陀訶
        </head>
        <p>爾時，世尊住釋迦國名為提婆陀訶之釋迦族村。</p>
        <p>於此，世尊呼諸比丘曰：「諸比丘！余未言，所有之比丘於六觸處要作不放逸，<ref cRef="PTS.S.4.125"/>且諸比丘！余亦未言所有之比丘於六觸處不須作不放逸。</p>
        <p>諸比丘！彼等比丘乃漏盡之阿羅漢，梵行已立、所作已辦、重擔已捨、自利已達，盡於生有之纏結，完全已證解脫者。諸比丘！此等之比丘，余不須言於六觸處作不放逸。何以故？</p>
        <p>彼等之已成不放逸，彼等已能不再放逸。</p>
        <p>諸比丘！彼等有學之比丘，未達所願，以求無上安穩（涅槃）而住者，諸比丘！此等之比丘於六觸處，余言要作不放逸。何以故？</p>
        <p>諸比丘！眼所識之色，有快意，有不快意，此等快、不快之色，以觸彼心，觸而不存著於此。因心無執著，則起精進無動，不失正念現前，身體輕安而無狂躁，心住於定，集中於一頂點。諸比丘！余實言觀此不放逸之果，此等比丘於六觸處要作不放逸。</p>
        <p>諸比丘！耳所識之聲……鼻所識之香……舌所識之味……身所識之觸……意所識之法，有快意亦有不快意，此等快與不快之法，以觸彼等之心，觸而不存著於此。因無執著於心，則起精進無動，不失正念現前，身體輕安無狂躁，心住於定，集中於一點。諸比丘！余實言觀此不放逸之果，此等比丘於六觸處要作不放逸」。</p>
    </body>
    <notes/>
    <ps/>
    <notes/>
</doc>
