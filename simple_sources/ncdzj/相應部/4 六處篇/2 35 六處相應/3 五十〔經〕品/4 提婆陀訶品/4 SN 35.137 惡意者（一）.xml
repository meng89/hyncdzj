<doc type="for_machine">
    <body>
        <head>
            〔一三七〕第四　惡意者（一）
        </head>
        <p>「諸比丘！凡非汝等之有者，皆當放捨，能放捨者，乃為汝等之利得安樂。</p>
        <p>諸比丘！何物為非汝等之所有？</p>
        <p>諸比丘！眼非汝等之所有，當放捨，能放捨者，乃為汝等得利益安樂。耳<ref cRef="PTS.S.4.129"/>……鼻……舌……身……意非汝等之所有，當放捨，能放捨者，乃為汝等得利益安樂。</p>
        <p>諸比丘！譬如於此祇陀林，人人對於草薪枝葉，或運走，或燃燒，或各隨所好而處理。人人將『吾等』或運去，或燃燒，或各隨所好而予處理。汝等有如是之思否？」</p>
        <p>「大德！不也。」</p>
        <p>「何以故？」</p>
        <p>「大德！此非我，此非我之所屬。」</p>
        <p>「如是，諸比丘！汝等之眼，此非汝等之所有，當放捨，汝等由於捨此者，乃為利益安樂。耳是……鼻是……舌是……身是……意是非汝等之所有，當放捨，汝等由於捨此者，乃為利益安樂。聲是……香是……味是……觸是……法是……。」</p>
    </body>
    <ps></ps>
</doc>
