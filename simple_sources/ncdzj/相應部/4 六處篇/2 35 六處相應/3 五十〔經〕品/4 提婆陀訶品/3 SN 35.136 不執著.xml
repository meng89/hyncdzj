<doc type="for_machine">
    <body>
        <head>
            〔一三六〕第三　不執著
        </head>
        <p>「諸比丘！諸天及世人乃以色為遊園，為色所刺激，因色之變壞、離背、滅盡，諸比丘！諸天及世人乃住於苦。以聲為遊園……以香為遊園……以味為遊園……以觸為遊園……以法為遊園，為法所刺激，因法之變壞、離背、滅盡，諸比丘！諸天<ref cRef="PTS.S.4.127"/>世人乃住於苦。</p>
        <p>諸比丘！如來、應供者、正等覺者，如實知色之生起與滅沒，甘味、患難與出離，不以色為遊園，不為色所刺激，因色之變壞、離背、滅盡，諸比丘！如來住於安住。」</p>
        <p>世尊如是宣說，善逝如是說已，師更言於此曰：</p>
        <p>（一）「色、聲、香、味、觸與一切之法，謂可樂可愛又可意，乃有限者。</p>
        <p>（二）此等於人天世界以為安樂，此等之所滅，此乃彼等之思苦。</p>
        <p>（三）己身滅盡，於聖者雖見為樂，但一切世間之所見，則反於此。</p>
        <p>（四）為他（愚者）言樂，而聖者於此則言苦；在他言苦，聖者則知此為樂。</p>
        <p>（五）觸之法難知，無智者乃惑此，為煩惱所覆者則黑闇，不見者則有盲冥。</p>
        <p><ref cRef="PTS.S.4.128"/>（六）善人開涅槃之道，知見之人，於此有光明，熟於大法<ewn><a/><note>此八偈和 Sn. 759-765 幾乎同樣，唯此一句二三言不同，故變成相反之意義，即於此成為 santikena vijānanti mahādhamma-kovidā 於 Sn. 為 santikena vijānanti magādhammass'akovidā 可以取為「不熟」〔如〕獸之徒，不知近涅槃。</note></ewn>之人，則知近於此。</p>
        <p>（七）為生有之欲所服者，隨行於生有之流者，入於魔王之領域者，則不知此法。</p>
        <p>（八）除聖者，誰正知涅槃之道，善知此道而漏盡之人，乃入於般涅槃。</p>
        <p>諸比丘！諸天及世人以色為遊園，為色所刺激，因色之變壞、離背、滅盡，諸比丘！諸天世人乃住於苦。以聲……以香……以味……以觸……以法……<ewn><a/><note>以下同上之三節。</note></ewn></p>
        <p>諸比丘！如來、應供者、正等覺者為……<ewn><a/><note>以下同上之三節。</note></ewn>」</p>
    </body>
    <ps></ps>
</doc>
