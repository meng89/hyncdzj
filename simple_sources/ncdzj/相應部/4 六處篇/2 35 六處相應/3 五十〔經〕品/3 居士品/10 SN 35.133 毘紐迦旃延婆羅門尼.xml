<doc type="for_machine">
    <body>
        <head>
            〔一三三〕第十　毘紐迦旃延婆羅門尼
        </head>
        <p>爾時，尊者優陀夷住拘槃荼〔城〕兜泥耶婆羅門之菴羅林中。</p>
        <p>時，一青年為伊羅越奢利族出身之婆羅門女之弟子，來至尊者優陀夷住處……</p>
        <p>尊者優陀夷對坐於一面之青年說法教示，感動勉勵，使令善悅。</p>
        <p>時，彼青年依尊者優陀夷之說法教示，為所感動勉勵、喜悅而從座起。來詣伊羅越奢利族所出之婆羅門女處，對彼女語曰：「惟願大姊當知，沙門優陀夷能說初<ref cRef="PTS.S.4.122"/>善、中善、終善，具足意義言句之法，說明一切具脩滿淨之梵行。」</p>
        <p>「然者，汝青年！且以吾之名，招請沙門優陀夷，明日受供食。」</p>
        <p>「唯唯，大姊！」青年應諾彼伊羅越奢利族出身之婆羅門女，即詣尊者優陀夷住處，而白尊者語曰：「尊者優陀夷！吾等之師伊羅越奢利族所出之婆羅門女，請尊者承諾明日受供食。」</p>
        <p>尊者優陀夷默然許諾。</p>
        <p>於是，尊者優陀夷其夜過後，晨朝著內衣，持鉢、衣，入伊羅越奢利族所出婆羅門女住處。坐於所設之座。</p>
        <p>其時，伊羅越奢利族所出之婆羅門女，以勝味之硬軟食物，親手飽滿供養尊者優陀夷。</p>
        <p>時，伊羅越奢利族出身之婆羅門女，知尊者優陀夷取食終了，手已離鉢。穿履覆頭坐於高座，白尊者優陀夷曰：「沙門！請說法要。」</p>
        <p>「姊妹！時機將來。」言罷即從座起而離去。</p>
        <p>彼青年又詣尊者優陀夷住處，與尊者相問訊、交談親愛懇懃之話後，坐於一面。尊者優陀夷對坐於一面彼青年說法，教導勉勵使令欣悅。</p>
        <p>彼青年又以尊者優陀夷所說法之教導勉勵、喜悅，而從座起，來詣伊羅越奢利族出身之婆羅門女處，言於彼女曰：「惟願大姊當知，沙門優陀夷說初善、中善、<ref cRef="PTS.S.4.123"/>終善，具足意義文句之法，說明一切具脩滿淨之梵行。」</p>
        <p>「青年！汝如是讚歎沙門優陀夷。然余亦請於沙門優陀夷：『沙門！請說法要。』彼言：『姊妹！時機將來。』即從座起而去。」</p>
        <p>「雖然如是，然而大姊！汝穿履覆頭坐高座作如是言：『沙門！請說法要。』彼尊者則尊法、重法者。」</p>
        <p>「然者，青年！汝以吾之名，招請沙門優陀夷明日來受供食。」</p>
        <p>「唯然，大姊！」青年應諾伊羅越奢利族出身之婆羅門女，來詣尊者優陀夷住處，語尊者曰：「尊優陀夷！吾等之師伊羅越奢利族出身之婆羅門女，請明日應諾供食。」</p>
        <p>尊者優陀夷默然許諾。</p>
        <p>於是，尊者優陀夷其夜過後，晨早著內衣，持鉢、衣，入伊羅越奢利族出身之婆羅門女處，坐於所設之座。</p>
        <p>時，伊羅越奢利族出身之婆羅門女，以勝味之硬軟食物，親手供養尊者優陀夷至飽滿。</p>
        <p>伊羅越奢利族出身之婆羅門女，知尊者優陀夷取食終了，手已離鉢，則脫履露頭坐低座，而白尊者優陀夷曰：「大德！何物之所存，阿羅漢說苦樂耶？何物之不存，阿羅漢不說苦樂耶？」</p>
        <p>「姊妹！眼之所存，阿羅漢說苦樂，眼之不存，阿羅漢不說苦樂。耳之所存<ref cRef="PTS.S.4.124"/>……鼻之所存……舌之所存……身之所存……意之所存，阿羅漢說苦樂，意之不存，阿羅漢不說苦樂。」</p>
        <p>如是言已。伊羅越奢利婆羅門女自尊者優陀夷曰：「奇哉！大德！奇哉！大德！尊者優陀夷恰如使倒者起，覆者顯露，迷路者語示以道，黑闇中舉油燈，使『有眼者得見』，如是尊優陀夷以種種方法，說法使明曉。尊者優陀夷！於此吾當歸依彼世尊，歸依法及比丘僧，惟願尊者優陀夷容納吾自今日起，終生歸依為信女。」</p>
    </body>
    <ps></ps>
</doc>
