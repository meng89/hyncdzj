<doc type="for_machine">
    <body>
        <head>
            〔一三二〕第九　魯醯遮
        </head>
        <p>爾時，尊者大迦旃延住阿槃提國之摩羯羅迦多<ewn><a/><note>雜阿含經卷九，於三十一經為「獼猴室」。</note></ewn>城外森林中之草庵。</p>
        <p><ref cRef="PTS.S.4.117"/>二</p>
        <p>時，魯醯遮婆羅門之眾多弟子，採薪之青年等，來詣尊者大迦旃延之草庵，於其周圍徘徊巡行，以高聲、大聲，行種種之挑戲<ewn><a/><note>PTS 本為 selissaka 暹羅本為 seleyyaka 在暹羅本的註釋為 selokassaka 互相捕背而跳起，註為彼此於行苦熱的（？tāpana）「遊戲」，如蛙跳。</note></ewn>言：「此等圓頭之似非沙門，乃由梵天足部所生之邪黑醜奴，此等唯為擔荷夫所恭敬、尊重、供養、禮讚者。」</p>
        <p>於是，尊者大迦旃延出精舍來，告此等青年曰：「汝青年等！勿作響，我為汝等說法。」作如是言時，彼青年等默然而止。</p>
        <p>時尊者大迦旃延，以偈語告此青年等曰：</p>
        <p>（一）「此等猶憶古法之古婆羅門，以戒為第一，而以壓其忿，其守諸根門，是為善護持。</p>
        <p>（二）此等猶憶古法之古婆羅門，喜歡法與禪，但今婆羅門，則言：『吾等摒棄此，而不予問聞<ewn><a/><note>PTS 本雖為 jappāmase 照暹羅本之註解為 jahāmhase，以 jahama, sajjhāmā 之語註之，以採用此。</note></ewn>。』誇醉於本族，則以行非事。</p>
        <p>（三）違背於怯弱好勇之徒者，為忿之所壓，執種種刀杖，不守諸根門，而勤空勞者，猶人夢得財。</p>
        <p><ref cRef="PTS.S.4.118"/>（四）斷食露地臥，晨早之水浴，讀誦三吠陀，著粗獸皮衣，結髮及塗泥，持咒〔取〕戒禁，〔實履〕苦行者。</p>
        <p>（五）詐術及曲杖，以水拭顏面，以此等明為，婆羅門要具，為生小利者。</p>
        <p>（六）能獲於禪定，清澄而無濁，對一切生類，無邪障之心，而此始可達，至於梵天道。」</p>
        <p>因此，此青年等怒而思不快意，來至魯醯遮婆羅門之處，以告彼曰：「尊者！願有所知，沙門大迦旃延只管嘲罵婆羅門之神咒。」如是言時，魯醯遮婆羅門怒而思不快意。</p>
        <p>魯醯遮婆羅門心更思念：「我僅聞此青年等之言，則謗罵沙門大迦旃延，此於我為不適宜。我當赴彼住處而問。」</p>
        <p>因此，魯醯遮婆羅門與此等青年，共赴尊者大迦旃延住處，與尊者問訊、交談<ref cRef="PTS.S.4.119"/>親愛懇懃之語後，坐於一面。</p>
        <p>坐於一面之魯醯遮婆羅門，語尊者大迦旃延語曰：「迦旃延！余之眾多弟子，採薪之青年等，來此處否？」</p>
        <p>「婆羅門，汝之眾多弟子，採薪之青年等曾來此處。」</p>
        <p>「尊者迦旃延與此等青年之間，有何等之談話否？」</p>
        <p>「婆羅門！余與此等青年之間曾有談話。」</p>
        <p>「尊者迦旃延與此等青年之間，有如何之談話耶？」</p>
        <p>「婆羅門！余與此等青年之間有如是之談話：</p>
        <p>（一）『此等猶憶古法之古婆羅門，以戒為第一，而以壓其忿，其守諸根之門，是為善護持。……</p>
        <p>（二）能獲於禪定，澄清而無濁，對一切生類，無邪障之心，而此始可達，至於梵天道。』</p>
        <p>婆羅門！余與此等青年之間，作如是談話。」</p>
        <p>「尊者迦旃延！所言『不守護諸根門』者，迦旃延！幾何為不守護諸根門耶？」</p>
        <p>「婆羅門！於此，有人以眼見色，則心傾於可愛之色，則背拂於不可愛之色，不能使正念現前，缺乏思慮而住；又不如實知彼心解脫、慧解脫，則彼所起之惡、<ref cRef="PTS.S.4.120"/>不善之諸法，不能消滅無餘。</p>
        <p>以耳聞聲……以鼻嗅香……以舌味味……以身觸觸……以意識法，心傾可愛之法，背拂於不可愛之法，不能使正念現前，缺乏思慮而住；又不如實知心解脫、慧解脫，則彼所起之惡、不善之諸法，不能消滅無餘。</p>
        <p>婆羅門！如是為不守護諸根門者。」</p>
        <p>「尊者迦旃延！是不思議。尊者迦旃延！是稀有。尊者迦旃延！以不守護諸根門者，說不守護諸根門。尊者迦旃延！所言『守護諸根門』，尊者迦旃延！幾何為守護諸根門耶？」</p>
        <p>「婆羅門！於此，有比丘以眼見色，則心不傾於可愛之色，不背拂於不可愛之色，使正念現前，無量思慮而住；又如實知彼心解脫、慧解脫，彼所起之惡、不善法，則消滅無餘。</p>
        <p>以耳聞聲……以鼻嗅香……以舌味味……以身觸於所觸……以意識法，心不傾於可愛之法，不背拂於不可愛之法，使正念現前，無量思慮而住；又如實知彼心解脫、慧解脫。彼所起之惡、不善法，則消滅無餘。</p>
        <p>婆羅門！如是則為守護諸根門。」</p>
        <p>「尊者迦旃延！是不思議！尊者迦旃延！是稀有！尊者迦旃延乃以守護諸根<ref cRef="PTS.S.4.121"/>門者，說示守護諸根門。奇哉！尊者迦旃延！奇哉！尊者迦旃延！尊者迦旃延恰如使倒者起，覆者顯露，迷道者得示以道，如黑闇中舉起油燈，使『有眼者得見』，如是，尊者迦旃延以種種方法，說法使明瞭。尊者迦旃延！余即歸依彼世尊，亦歸依法及比丘僧。尊者迦旃延！容納余從今日起，終生歸依為信士；尊者迦旃延若入摩羯羅多信士之家時，即請應入魯醯遮之家，於此，或青年男子或青年女子，當禮敬、迎拜尊者迦旃延，又有供奉座席與水者，此乃為彼等長時利益安樂。」</p>
    </body>
    <ps></ps>
</doc>
