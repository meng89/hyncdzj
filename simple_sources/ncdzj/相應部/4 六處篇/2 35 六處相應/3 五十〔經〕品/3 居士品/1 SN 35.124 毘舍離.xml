<doc>
    <meta/>
    <body>
        <head>
            〔一二四〕第一　毘舍離
        </head>
        <p>爾時，世尊住於毘舍離〔城外〕之大林重閣講堂。</p>
        <p>時，名為郁瞿婁毘舍離之居士，來詣世尊住處……</p>
        <p>坐於一面之毘舍離人郁瞿婁居士，白世尊曰：「大德！於此<a n="1"/>或有情於現生不得入於涅槃，以何為因？以何為緣耶？大德！於此而又，或者有情於現生入於涅槃，以何為因？以何為緣耶？」</p>
        <p>「居士！眼所識之色快意、可愛、樂、喜愛，誘生欲念，比丘若喜悅、讚美於此，戀著於此而住者，則喜悅、讚美於此，戀著於此而住之諸識，則依止於此，取著於此。居士！有取執之比丘，則不入於涅槃。</p>
        <p>居士！耳所識之聲……鼻所識之香……舌所識之味……身所識之觸……意所識之法……居士！有取執之比丘，則不入於涅槃。</p>
        <p>居士！於此，或有情於現生不入於涅槃，即以此為因，以此為緣。</p>
        <p>居士！眼所識之色快意、可愛、樂、喜愛，誘生欲念，比丘若不喜悅、不讚美於此，不戀著於此而住者，則不喜悅、不讚美於此，不戀著於此而住者之識，即不依止於此，不取執於此。居士！無取執之比丘，則入於涅槃。居士！耳所識之聲……鼻所識之香……舌所識之味……身所識之觸……意所識之法……居士！無取執之比丘，則入於涅槃。</p>
        <p><ref cRef="PTS.S.4.110"/>一七</p>
        <p>居士！於此，或有情於現生入於涅槃者，以此為因，以此為緣。」</p>
    </body>
    <notes/>
    <ps/>
    <notes>
        <note n="1">參照一一八經之三。</note>
    </notes>
</doc>
