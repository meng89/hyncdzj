<doc type="for_machine">
    <body>
        <head>
            <ref cRef="PTS.S.4.115"/>
            〔一三〇〕第七　訶梨提迦尼
        </head>
        <p>爾時，尊者大迦旃延住阿槃提國之拘羅羅迦羅山中。</p>
        <p>時，居士訶梨提迦尼，來詣尊者大迦旃延住處……</p>
        <p>坐於一面之居士訶梨提迦尼，白尊者大迦旃延曰：「大德！『緣種種界，生種種觸，緣種種觸，生受種種受。』此乃世尊之所說示。大德！如何緣種種界，生種種觸，緣種種觸，生種種受耶？」</p>
        <p>「居士！於此有比丘，以眼見可意之色，知『此為如是<ewn><a/><note>「此為如是」，於此謂色之可意。PTS 本及暹羅本「眼識」之次有「當感樂」之語。依註釋所示之意，照另一異本之所示，此語應可省略。</note></ewn>』，緣眼識與樂感之觸，生樂受。又以眼見不可意之色，知『此為如是』，緣眼識與苦感之觸，生苦受。又以眼見可捨之色，知『此為如是』，緣眼識與非苦非樂感之觸，生非苦非樂。</p>
        <p>復次，居士！以耳聞可意之聲……以鼻嗅可意之香……以舌味可意之味……以身觸可意之觸……以意識可意之法，知『此為如是』，緣意識與樂感之觸，<ref cRef="PTS.S.4.116"/>生樂受。又以意識不可意之法，知『此為如是』，緣意識與苦感之觸，生苦受。又以意識可捨之法，知『此為如是』，緣意識與非苦非樂感之觸，生非苦非樂。</p>
        <p>如是，居士！緣種種界，生種種觸，緣種種觸，生種種受。」</p>
    </body>
    <ps></ps>
</doc>
