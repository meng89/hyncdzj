<doc type="for_machine">
    <body>
        <head>
            〔一二〇〕第七　舍利弗
        </head>
        <p>爾時，尊者舍利弗住舍衛〔城外〕之祇陀林給孤獨長者之園。</p>
        <p>時，有一比丘來詣尊者舍利弗住處，與尊者舍利弗共相問訊，交談親愛懇懃之語後，坐於一面。</p>
        <p>坐於一面之彼比丘，言尊者舍利弗曰：「友舍利弗！同住之比丘捨棄戒而轉向俗身。」</p>
        <p>「友！不守諸根之門，不辨食物之量，不專心於覺醒者，當即如是。友！實則<ref cRef="PTS.S.4.104"/>彼之比丘者，不守諸根之門，不辨食物之量，不專心於覺醒者，則彼對完具極淨之梵行，欲終生續行，未有如是之理。</p>
        <p>友！實則彼比丘若守諸根門，辨食物量，專心於覺醒者，彼能終生續行完具之極淨梵行，則有如是之理。</p>
        <p>友！如何為守諸根之門耶？友！於此有比丘，以眼見色，不執總相，不執別相，彼若不攝護眼根而住者，則以此為因，有貪、憂、惡、不善之法來襲於彼。然而彼為實行攝護其眼根，達到守眼根，眼根之攝護。以耳……以鼻……以舌……以身……以意識法，不執總相，不執別相，彼若不攝護意根而住者，則以此為因，有貪、憂、惡、不善之法來襲於彼。然而彼為實行攝護其意根，達到守意根，意根之攝護。友！如是為守諸根門。</p>
        <p>友！如何於辨食物之量耶？友！於此有比丘，深思省慮以攝取食物，不為戲奢，不為莊嚴莊飾，只要此身之存住，對此繼續，以防危害，乃為梵行之利益。思：『如是，棄除舊之苦感，不生新之苦感。余有生活之質，無有過誤，應得安樂住。』友！如是於食物辨量。</p>
        <p>友！如何專心於覺醒耶？友！於此有比丘，於日中因經行安坐，以除心諸障礙之法<ewn><a/><note>āvaraṇa = nīvaraṇa，謂指貪欲、瞋恚、惛沈、掉悔，疑等五種。</note></ewn>。於夜<ewn><a/><note>夜間之十二小時三分而稱為初分、中分、後分。</note></ewn>之初分，因經行安坐，以除心諸障礙之法，於夜之中分，右脇作獅<ref cRef="PTS.S.4.105"/>子臥，以一足疊於另一足，正念正智，胸置起牀之想，而於夜之後分起出，因經行安坐，除心諸障礙之法，友！如是為專心覺醒。</p>
        <p>然而友！應如是修習：『守我等諸根之門，於食物辨量，專心於覺醒。』友！汝等必如是修習。」</p>
    </body>
    <ps></ps>
</doc>
