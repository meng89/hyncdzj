<doc>
    <meta/>
    <body>
        <head>
            〔一二一〕第八　羅睺羅
        </head>
        <p>爾時，世尊住舍衛〔城外〕祇陀林，給孤獨〔長者〕之園。</p>
        <p>時，世尊獨坐冥想，心起如是之思念：「羅睺羅正完熟解脫之法，我更指教羅睺羅以滅盡諸漏。」</p>
        <p>於是，世尊於晨早著內衣、持鉢衣，為托鉢赴舍衛城中，食後從托鉢歸來，以呼尊者羅睺羅曰：「羅睺羅！當取座具，我等為日中之休息，往安達林。」</p>
        <p>「唯然，大德！」尊者羅睺羅應諾世尊，持坐具隨世尊之後而行。</p>
        <p>其時，有數千之天神等，亦隨世尊而行：「今日世尊更為指教尊者羅睺羅，於滅盡諸漏。」</p>
        <p>時，世尊已入安達林，於一樹下坐於所設之座，尊者羅睺羅亦禮拜世尊，坐於<ref cRef="PTS.S.4.106"/>一面。世尊言於坐在一面之尊者羅睺羅曰：</p>
        <p>「羅睺羅！汝於此作如何思惟耶？眼是常住耶？抑無常耶？」</p>
        <p>「大德！是無常。」</p>
        <p>「凡物之無常，是苦耶？抑樂耶？」</p>
        <p>「大德！是苦。」</p>
        <p>「凡物之無常、苦而變壞之法，以『此是我所，此是我，此是我之我。』如是認識否？」</p>
        <p>「不也！大德，非是。」</p>
        <p>「色是常住耶？抑無常耶？」</p>
        <p>「大德！是無常。」</p>
        <p>……</p>
        <p>「眼識是常住耶？抑無常耶？」</p>
        <p>「大德！是無常。」</p>
        <p>「眼觸是常住耶？抑無常耶？」</p>
        <p>「大德！是無常。」</p>
        <p>「凡以此眼觸為緣所生之受、想、行、識所攝者，此亦是常住耶？抑無常耶？」</p>
        <p>「大德！是無常。」</p>
        <p>「凡物之無常，是苦耶？抑樂耶？」</p>
        <p>「大德！是苦。」</p>
        <p>「凡物之無常、苦而變壞之法，以『此是我所，此是我，此是我之我。』如是認識否？」</p>
        <p>「不也！大德！非是。」</p>
        <p>耳是……鼻是……舌是……身是……</p>
        <p>「意是常住耶？抑無常耶？」</p>
        <p>「大德！是無常。」</p>
        <p>「凡物之無常，是苦耶？抑樂耶？」</p>
        <p>「大德！是苦。」</p>
        <p>「凡物之無常、苦而變壞之法，以『此是我所，此是我，此是我之我。』是如認識否？」</p>
        <p><ref cRef="PTS.S.4.107"/>「不也！大德！非是。」</p>
        <p>「法是常住耶？抑無常耶？」</p>
        <p>「大德！是無常。」</p>
        <p>……</p>
        <p>「意識是常住耶？抑無常耶？」</p>
        <p>「大德！是無常。」</p>
        <p>「意觸是常住耶？抑無常耶？」</p>
        <p>「大德！是無常。」</p>
        <p>「凡以此意觸為緣所生之受、想、行、識所攝者，彼亦常住耶？抑無常耶？」</p>
        <p>「大德！是無常。」</p>
        <p>「凡物之無常，彼是苦耶？抑樂耶？」</p>
        <p>「大德！是苦。」</p>
        <p>「凡物之無常、苦而變壞之法，以『此是我所，此是我，此是我之我。』如是認識否？」</p>
        <p>「不也！大德！非是。」</p>
        <p>「羅睺羅！如是觀之，有聞聖弟子厭嫌於眼，厭嫌於色，厭嫌於眼識，厭嫌於眼觸，凡以眼觸為緣所生之受、想、行、識所攝者，亦厭嫌於此……於耳……於鼻……於舌……於身……厭嫌於意，厭嫌於法，厭嫌於意識，厭嫌於意觸，凡以意觸為緣所生之受、想、行、識所攝者，亦厭嫌於此。因厭嫌而離欲，因離欲而得解脫，於得脫而『我解脫』之智生，證知：生已盡、梵行已成、應作已作、更不為如是再生。」</p>
        <p>世尊宣說已！尊者羅睺羅心歡喜，歡受世尊之所說。而於此宣說之釋答，尊者羅睺羅無所取著，其心由諸漏解脫。數千之天神等亦起離塵遠垢之法眼，「凡集法者、皆滅法也。」</p>
    </body>
    <notes/>
    <ps/>
    <notes/>
</doc>
