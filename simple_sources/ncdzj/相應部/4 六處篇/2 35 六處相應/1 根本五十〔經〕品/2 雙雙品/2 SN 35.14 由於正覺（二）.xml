<doc>
    <meta/>
    <body>
        <head>
            〔一四〕第二　由於正覺（二）
        </head>
        <p>「諸比丘！余正覺以前，為未成正覺之菩薩〔時〕，以生如是念：『以何為色之甘味？以何為患難？以何為出離？以何為聲之……以何為香之……以何為味之……以何為觸之……以何為法之甘味？以何為患難？以何為出離？』</p>
        <p>諸比丘，余如是念：『凡緣色所起之安樂喜悅，此為色之甘味。凡色之無常、苦、變壞之法，此為色之患難。凡對色制止欲貪、捨去欲貪、此為色之出離。</p>
        <p>凡以聲……凡以香……凡以味……凡以觸……</p>
        <p>凡緣法所起之安樂喜悅，此為法之甘味，凡法之無常、苦、變壞之法，此為法之患難。凡對法制止欲貪、捨去欲貪、此為法之出離。』</p>
        <p>諸比丘！余未如實知如是此等外六處之甘味為甘味，患難為患難，出離為出離時，其間，余於含括天、魔、梵世界，於含括沙門、婆羅門、天人，不曾宣示無上正覺……則宣示……</p>
        <p>而於余起智與見：『確實余心解脫，此為余最後之生，而無再生也。』」</p>
    </body>
    <notes/>
    <ps/>
    <notes/>
</doc>
