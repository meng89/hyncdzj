<doc type="for_machine">
    <body>
        <head>
            〔一三〕第一　由於正覺（一）
        </head>
        <p>舍衛城。</p>
        <p><ref cRef="PTS.S.4.7"/>二</p>
        <p>「諸比丘！余正覺以前，為未成正覺之菩薩〔時〕，生如是念：『以何為眼之甘味？以何為患難？以何為出離？何為耳之……何為鼻之……何為舌之……何為身之……何為意之甘味？何為患難？何為出離？』</p>
        <p>諸比丘！余生如是念：『凡緣眼所起之安樂喜悅，是眼之甘味。凡眼之無常、苦、變壞之法，此為眼之患難。凡對眼制止欲貪、捨去欲貪，此為眼之出離。凡耳……凡鼻……凡舌……凡身……</p>
        <p>凡緣意所起之安樂喜悅，此為意之甘味。凡意之無常、苦、變壞之法，此為意之患難。凡對意制止欲貪，捨去欲貪，此為意之出離。』</p>
        <p>諸比丘！余不如實知如是此等內六處之甘味為甘味，患難為患難，出離為出離時，諸比丘！其間，余於含括天、魔、梵世界，於含括沙門、婆羅門、天人，不曾宣示無上正等覺。</p>
        <p>諸比丘！余因如實知如是此等內六處之甘味為甘味，患難為患難，出離為出離，諸比丘！依此，余於含括天、魔、梵世界，於含括沙門、婆羅門、天人，則宣示無上正等覺。</p>
        <p><ref cRef="PTS.S.4.8"/>一一</p>
        <p>而於余起智與見：『確實余心解脫，此為余最後之生，而無再生也。』」</p>
    </body>
    <ps></ps>
</doc>
