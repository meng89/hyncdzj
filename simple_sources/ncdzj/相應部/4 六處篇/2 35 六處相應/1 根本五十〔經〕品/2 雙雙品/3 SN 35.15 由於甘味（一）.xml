<doc>
    <meta/>
    <body>
        <head>
            〔一五〕第三　由於甘味（一）
        </head>
        <p>「諸比丘！余尋覓巡行眼之甘味，終於發見眼之甘味，此余以智慧善觀眼之甘味<ref cRef="PTS.S.4.9"/>故。諸比丘！余尋覓巡行眼之患難，諸比丘！余終於發見眼之患難，此余以智慧善觀眼之患難故。諸比丘！余尋找巡行眼之出離，終於發見眼之出離，此余以智慧善觀眼之出離故。</p>
        <p>諸比丘！余耳之……諸比丘！余鼻之……諸比丘！余舌之……諸比丘！余身之……</p>
        <p>諸比丘！余尋覓巡行意之甘味，終於發見意之甘味，此余以智慧善觀意之甘味故。諸比丘！余尋覓巡行意之患難，終於發見意之患難，此余以智慧善觀意之患難故。諸比丘！余尋覓巡行意之出離，終於發見意之出離，此余以智慧善觀意之出離故。</p>
        <p>諸比丘！余不能如實知此等內六處之甘味為甘味，患難為患難，出離為出離時，諸比丘！其間，余於含括天、魔、梵世界，於含括沙門、婆羅門、天人，不曾宣示無上正覺。……則宣示……</p>
        <p>而於余起智與見：『確實余心解脫，此為余最後之生，而無再生。』」</p>
    </body>
    <notes/>
    <ps/>
    <notes/>
</doc>
