<doc type="for_machine">
    <body>
        <head>
            〔一七〕第五　若無者（一）
        </head>
        <p>「諸比丘！若於此眼無甘味者，此等有情則於眼無愛著。然諸比丘！於眼有甘味故，有情於眼有愛著。</p>
        <p>諸比丘！若於此眼無患難者，此等有情則於眼無厭嫌。然諸比丘！於眼有患難故，有情於眼有厭嫌。</p>
        <p>諸比丘！若於此眼無出離者，此等有情則於眼無出離。然諸比丘！於眼有出離故，有情出離於眼。</p>
        <p>諸比丘！若於此耳無甘味者，則……患難……無出離者……</p>
        <p><ref cRef="PTS.S.4.11"/>八～一〇</p>
        <p>諸比丘！若於此鼻無甘味者，則……患難……無出離者……</p>
        <p>諸比丘！若於此舌無甘味者，則……患難……無出離者……</p>
        <p>諸比丘！若於此身無甘味者，則……患難……無出離者……</p>
        <p>諸比丘！若於此意無甘味者，此等有情則於意無愛著。然諸比丘！於意有甘味故，有情則於意有愛著。</p>
        <p>諸比丘！若於此意無患難者，此等有情則於意無厭嫌。然諸比丘！於意有患難故，有情則厭嫌於意。</p>
        <p>諸比丘！若於此意無出離者，此等有情則於意無出離。然諸比丘！於意有出離故，有情則出離於意。</p>
        <p>諸比丘！諸有情未如實知此等內六處之甘味為甘味，患難為患難，出離為出離時，諸比丘！有情則含括天、魔、梵之世界，於含括沙門、婆羅門、天人，不得由集而令出離，離繫、解放、以無取著之心過活。</p>
        <p>然諸比丘！諸有情因如實知此等內六處之甘味為甘味，患難為患難，出離為<ref cRef="PTS.S.4.12"/>出離。諸比丘！有情等則得含括天、魔、梵之世界，於含括沙門、婆羅門、天人，由集而令出離、離繫、解放、以無取著之心過日。」</p>
    </body>
    <ps></ps>
</doc>
