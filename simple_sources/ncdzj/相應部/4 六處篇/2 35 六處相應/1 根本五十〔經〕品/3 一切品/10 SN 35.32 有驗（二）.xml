<doc>
    <meta/>
    <body>
        <head>
            〔三二〕第十　有驗（二）
        </head>
        <p>「諸比丘！我為汝等說滅除一切思量有驗之道，對此且諦聽。</p>
        <p>諸比丘！何者為滅除一切思量有驗之道耶？</p>
        <p>諸比丘！汝等於此作如何思量，眼是常住耶？抑是無常耶？」</p>
        <p>「大德，是無常。」</p>
        <p>「凡物之無常者，是苦耶？抑是樂耶？」</p>
        <p><ref cRef="PTS.S.4.25"/>「大德，是苦。」</p>
        <p>「凡物之無常、苦而變壞之法，以『此是我所、此是我、此是我之我。』如是認識耶？」</p>
        <p>「不也，大德！此非是。」</p>
        <p>「色……眼識……眼觸是常住耶？抑是無常耶？」</p>
        <p>「大德，此是無常。」</p>
        <p>「凡緣此眼觸所生之受，或樂、或苦、或非苦非樂，其為常住耶？抑是無常耶？」</p>
        <p>「大德，此是無常。」</p>
        <p>「凡物之無常，此是苦耶？抑為樂耶？」</p>
        <p>「大德，此是苦。」</p>
        <p>「凡物是無常、苦而變壞之法，以『此是我所、此是我、此是我之我。』如是認識耶？」</p>
        <p>「不也，大德！此非是。」</p>
        <p>耳是……鼻是……舌是……身是……</p>
        <p>「意……法……意識……意觸是常耶？抑是無常耶？」</p>
        <p>「大德，此是無常。」</p>
        <p>「凡緣此意觸所生之受，或樂、或苦、或非苦非樂，此是常耶？抑無常耶？」</p>
        <p>「大德，此是無常。」</p>
        <p>「凡物之無常，是為苦耶？抑是樂耶？」</p>
        <p>「大德，此是苦。」</p>
        <p>「凡物之苦而變壞之法，以『此是我所、此是我、此是我之我。』如是認識耶？」</p>
        <p>「不也，大德！此非是。」</p>
        <p><ref cRef="PTS.S.4.26"/>一〇</p>
        <p>「諸比丘！如是觀者，多聞之聖弟子厭嫌於眼、厭嫌於色、厭嫌於眼識、厭嫌於眼觸，凡緣此眼觸所生之受，或樂、或苦、或非苦非樂，厭嫌於彼。於耳……於鼻……於舌……於身……厭嫌於意、厭嫌於法、厭嫌於意識、厭嫌於意觸，凡緣此意觸所生之受，或苦、或樂、或非苦非樂，亦厭嫌於彼。因厭嫌而離欲，因離欲得解脫，於解脫則『我解脫』之智生，證知：生已盡、梵行已成、應作已作、不為如是再生。</p>
        <p>諸比丘！此為滅除一切思量有驗之道。」</p>
    </body>
    <notes/>
    <ps/>
    <notes/>
</doc>
