<doc type="for_machine">
    <body>
        <head>
            〔二六〕第四　曉了（一）
        </head>
        <p>「諸比丘！於一切不知解、不曉了、不離欲、不捨棄者，則不能盡苦。</p>
        <p>諸比丘！對任何之一切，不知解、不曉了、不離欲、不捨棄者，則不得盡苦。</p>
        <p>諸比丘！於眼不知解、不曉了、不離欲、不捨棄者，則不得盡苦，於色……於眼識……於眼觸……凡緣此眼觸所生之受，或樂、或苦、或非苦非樂，亦不知解、不曉了、不離欲、不捨棄者，則不得盡苦……於耳……於聲……於鼻……於香……於舌……於味……於身……於觸……</p>
        <p>於意不知解、不曉了、不離欲、不捨棄者，則不得盡苦，於法……於意識……於意觸……凡緣此意觸所生之受，或樂、或苦、或非苦非樂，亦不知解、不曉了、不離欲、不捨棄此等者，則不得盡苦。</p>
        <p>諸比丘！於此一切不知解、不曉了、不離欲、不捨棄者，謂不得盡苦。</p>
        <p>諸比丘！於此一切知解、曉了、離欲、捨棄者，則善能盡苦。</p>
        <p><ref cRef="PTS.S.4.18"/>一二</p>
        <p>諸比丘！云何於此一切知解、曉了、離欲、捨棄者，而善能盡苦耶？</p>
        <p>諸比丘！於眼知解、曉了、離欲、捨棄，則善能盡苦。於色……於眼識……於眼觸……凡緣此眼觸所生之受，或樂、或苦、或非苦非樂，亦知解、曉了、離欲、捨棄者，則善能盡苦。……於耳……於聲……於鼻……於香……於舌……於味……於身……於觸……</p>
        <p>於意知解、曉了、離欲、捨棄者，則善能盡苦。於法……於意識……於意觸……凡緣此意觸所生之受，或樂、或苦、或非苦非樂，亦知解、曉了、離欲、捨棄者，則善能盡苦。</p>
        <p>諸比丘！於此一切知解、曉了、離欲、捨棄者，則謂善能盡苦。」</p>
    </body>
    <ps></ps>
</doc>
