<doc>
    <meta/>
    <body>
        <head>
            <ref cRef="PTS.S.4.22"/>
            〔三〇〕第八　適宜
        </head>
        <p>「諸比丘！我為汝等，說滅除一切思量適宜之道，且諦聽，善思惟，我當說。</p>
        <p>諸比丘！以何為滅除一切思量適宜之道耶？</p>
        <p>諸比丘！此處有比丘，不思量眼，不思量有眼，不因眼而思量，不思量眼為我有。不思量色，不思量有色，不因色而思量，不思量色為我有。不思量眼識，不思量有眼識，不因眼識而思量，不思量眼識為我有。不思量眼觸，不思量有眼觸，不因眼觸而思量，不思量眼觸為我有。凡緣此眼觸所生之受，或樂、或苦、或非苦非樂，對此亦不思量，亦不思量有此，亦不因此而思量，亦不思量此為我有。對耳……對鼻……</p>
        <p>不思量舌，不思量有舌，不因舌而思量，不思量舌為我有。不思量味，不思量有味，不因味而思量，不思量味為我有。不思量舌識，不思量有舌識，不因舌識而思量，不思量舌識為我有。不思量舌觸，不思量有舌觸，不因舌觸而思量，不思量舌觸為我有。凡緣舌觸所生之受，或樂、或苦、或非苦非樂，對此亦不思量，亦不思量有此，不因此而思量，亦不思量此為我有。於身……</p>
        <p>不思量意，不思量有意，不因意而思量，不思量意為我有。不思量法，不思量有法，不因法而思量，不思量法為我有。不思量意識，不思量有意識，不因意識而思量，不思量意識為我有。不思量意觸，不思量有意觸，不因意觸而思量，不思量<ref cRef="PTS.S.4.23"/>意觸為我有。凡緣意觸所生之受，或樂、或苦、或非苦非樂，對此亦不思量，不思量有此，不因此而思量，不思量此為我有。</p>
        <p>不思量一切，不思量有一切，不因一切而思量，不思量一切為我有。</p>
        <p>彼無如是之思量，而對世不予執著一物，無執著則無愛慕，無愛慕而獨自入於涅槃。證知：生已盡、梵行已成、應作已作、不為如是再生。</p>
        <p>諸比丘！此為滅除一切思量適宜之道。」</p>
    </body>
    <notes/>
    <ps/>
    <notes/>
</doc>
