<doc>
    <meta/>
    <body>
        <head>
            〔一八七〕第一　海（一）
        </head>
        <p>「諸比丘！無聞之凡夫，所言：『海、海』者，諸比丘！於聖者之教，此非海。諸比丘！此乃大水之積集，大水流。</p>
        <p>諸比丘！以眼<a n="1"/>為人之海，其急流乃色所成。凡人之能堪〔受〕此色所成之急流者，諸比丘！此婆羅門能度有濤、有漩渦，鬼羅剎所棲之眼海。超越於此者，稱為到彼岸立於陸上。</p>
        <p>諸比丘！耳是……鼻是……舌是……身是……意是人之海，其急流為法所成。凡人能堪〔受〕此法所成之急流者，諸比丘！此婆羅門能度有濤、有漩渦，鬼羅剎所棲之意海。超越於此者，稱為到彼岸立於陸上。」</p>
        <p>師於此宣曰：</p>
        <j>
            <s>度波濤難海</s>
            <s>水鬼羅剎棲</s>
            <s>得彼最高智</s>
            <s>梵行已住立</s>
            <s>稱達世之極</s>
            <s>到達於彼岸</s>
        </j>
    </body>
    <notes/>
    <ps/>
    <notes>
        <note n="1">雜阿含經卷八．三八經：「眼是人大海，彼色為濤波，若能堪色濤波者，得度眼大海竟。」（參照大正藏二．五四c）。</note>
    </notes>
</doc>
