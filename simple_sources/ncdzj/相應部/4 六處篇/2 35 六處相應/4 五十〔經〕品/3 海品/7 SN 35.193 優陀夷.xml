<doc>
    <meta/>
    <body>
        <head>
            〔一九三〕第七　優陀夷
        </head>
        <p>爾時，尊者阿難與尊者優陀夷，住於憍賞彌國之瞿史羅園。</p>
        <p>其時，尊者優陀夷，一日夕暮之時，從獨想而起，行至尊者阿難之處。……坐於一面。</p>
        <p>坐於一面之尊者優陀夷，告尊者阿難曰：「友阿難！世尊用種種之方便，以說明此身，此身無我。如是之說示，亦同此言識以說告、顯示、分別、明瞭而謂識是無我，得如是言否？」</p>
        <p>「友優陀夷！世尊用種種之方便，說明此身，此身無我。如是之說，亦同此言識以說告、顯示、分別、明瞭而謂識是無我，得作如是言。」</p>
        <p>「友！以眼與諸色為緣，生眼識否？」</p>
        <p><ref cRef="PTS.S.4.167"/>「友！唯然。」</p>
        <p>「凡眼識生起之因緣者，其因其緣，一切之一切全無所餘滅盡者，眼識猶可存在耶？」</p>
        <p>「不然，友！其不存在。」</p>
        <p>「友！世尊以此方便，說明此身，此身無我。如是說示，亦同此言識說告、顯示、分別、明瞭而謂識是無我，得作如是言。友！耳與諸聲為緣……鼻與香為緣……舌與味為緣……身與諸觸為緣……意與諸法為緣生意識否？」</p>
        <p>「友！唯然。」</p>
        <p>「凡意識生起之因、之緣者，其因、其緣一切之一切全無所餘滅盡者，則意識應存在否？」</p>
        <p>「不然，友！不存在。」</p>
        <p>「友！世尊用此方便，說明此身，此身無我。如是說示，亦同此言識說告、顯示、分別、明瞭而謂識是無我，得作如是言。」</p>
        <p>「友！恰如有人必要樹心，而徘徊求樹心，採樹心，攜持銳利斧入於森林，彼於此處見壯直之大芭蕉樹，生長極高，於是截其根、截根、截頂，截頂取除綠葉，<ref cRef="PTS.S.4.168"/>彼於此處尚不得樹膚，何況其樹心耶？</p>
        <p>與此同理。友！比丘於六觸處，不執觀我、我所，彼如是不執觀，則對世<a n="1"/>之任何物不生執著，不執著則無愛慕，無愛慕則得獨自入於涅槃。證知：生已盡、梵行已立、應作已作，不為如是再生。」</p>
    </body>
    <notes/>
    <ps/>
    <notes>
        <note n="1">以下同三〇經二節之末文。</note>
    </notes>
</doc>
