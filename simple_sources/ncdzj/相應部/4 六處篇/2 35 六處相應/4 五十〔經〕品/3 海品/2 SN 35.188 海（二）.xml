<doc>
    <meta/>
    <body>
        <head>
            〔一八八〕第二　海（二）
        </head>
        <p>「諸比丘！無聞之凡夫，所言：『海、海』者，諸比丘！於聖者之教，此非海。<ref cRef="PTS.S.4.158"/>諸比丘！此乃大水之積集，大水流。</p>
        <p>諸比丘！眼所識之色快意、可愛、樂、喜，誘生欲念，諸比丘！此於聖者之教稱為海。於此，含括於天、魔、梵之世界，含括於沙門、婆羅門、天、人間，多為沈沒<a n="1"/>，如縺絲，如覆腫物，似文邪草、婆羅婆草，不得超越離去處、惡趣、極墮處、輪迴。</p>
        <p>諸比丘！耳所識之聲……鼻所識之香……舌所識之味……身所識之觸……意所識之法快意、可愛、樂、喜者，誘生欲念，此於聖者之教，稱為海。於此含括於天、魔、梵之世界，含括於沙門、婆羅門、天、人間，多為沈沒，如縺之絲，如覆腫物，似文邪草、婆羅婆草，不得超越離去處、惡趣、極墮處、輪迴。」</p>
    </body>
    <notes/>
    <ps/>
    <notes>
        <note n="1">雜阿含經卷八．三六經：「悉於其中貪樂沈沒，如狗肚藏，如亂草蘊，此世彼世，絞結纏銷亦總如是。」</note>
    </notes>
</doc>
