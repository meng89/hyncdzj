<doc type="for_machine">
    <body>
        <head>
            〔一六一〕第七　拘瑟他迦（一）
        </head>
        <p>其時，尊者摩訶拘瑟他迦來詣世尊住處……</p>
        <p>坐於一面之尊者摩訶拘瑟他迦，白世尊曰：「大德！願世尊為我略說示法要，我聞世尊之此法，則獨自遠離其他，以不放逸，專心精進而住。」</p>
        <p>「拘瑟他迦！凡是無常者，汝<ewn><a/><note>於此可譯為應捨汝之欲。</note></ewn>對此應捨欲。拘瑟他迦！何者為無常耶？</p>
        <p>拘瑟他迦！眼是無常，汝對此應捨欲。色是無常，汝對此應捨欲。眼識是無常，汝對此應捨欲。眼觸是無常，汝對此應捨欲。緣此眼觸所生之受，或樂、或苦、或非苦非樂，亦是無常，汝對此應捨欲。</p>
        <p>拘瑟他迦！耳是無常……鼻是……舌是……身是……意是無常，汝對此應捨欲。法是無常，汝對此應捨欲。意識是無常，汝對此應捨欲。意觸是無常，汝對此應捨欲。凡依緣此意觸所生之受，或樂、或苦、或非苦非樂，亦是無常，汝對此應捨欲。</p>
        <p>拘瑟他迦！凡是無常者，汝對此應捨欲。」</p>
    </body>
    <ps></ps>
</doc>
