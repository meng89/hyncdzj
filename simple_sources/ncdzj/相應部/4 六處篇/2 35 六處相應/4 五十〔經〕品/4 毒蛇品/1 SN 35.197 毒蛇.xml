<doc>
    <meta/>
    <body>
        <head>
            〔一九七〕第一　毒蛇
        </head>
        <p>如是我聞。一時，世尊於舍衛城……告諸比丘曰：</p>
        <p>「諸比丘！恰有威光熾燃而毒氣猛烈之四毒蛇。有一好生惡死、欲樂厭苦之人來，告眾人曰：『友！對此威光熾燃而毒氣猛烈之四毒蛇，汝應時時使之覺醒，時時予以沐浴，</p>
        <p><ref cRef="PTS.S.4.173"/>時時予以飲食，時時使之入穴。友！對此等威光熾燃而毒氣猛烈之四毒蛇，若彼〔蛇〕對汝生怒者，汝因此，則逢死或逢等於死之苦。汝當作汝所應作。』</p>
        <p>其時，諸比丘！此人恐懼此威光熾燃而毒氣猛烈之四毒蛇，或逃往他處，告眾人曰：『友！於此有五名殺人之怨敵，由背後追汝。見汝隨即奪汝命。友！當作汝所應作。』</p>
        <p>其時，諸比丘！此人恐懼威光熾燃而毒氣猛烈之四毒蛇，恐懼於五名殺人之怨敵，而逃往他處，告眾人曰：『友！第六拔利刃闖入之殺人者，則由背後追汝。見汝隨地落汝之首。友！當作汝所應作。』</p>
        <p>其時，諸比丘！此人恐懼威光熾燃而毒氣猛烈之四毒蛇，恐懼於五名殺人之怨敵，恐懼第六拔利刃之闖入殺人者，而逃往他處。彼見一村落，房屋皆空虛而無人住，入而手取任何空虛器物告眾人曰：『友！今群盜來破壞此空虛廢棄之村落，友！當作汝所應作。』</p>
        <p><ref cRef="PTS.S.4.174"/>七</p>
        <p>其時，諸比丘！此人恐懼威光熾燃而毒氣猛烈之四毒蛇，恐懼五名殺人之怨敵，恐懼拔第六利刃之闖入殺人者，恐懼破壞村落之群盜，而逃往他處，彼恐怖於大水流之此岸，但彼岸則安穩無怖恐，卻無船可渡，又不見往返之渡橋。</p>
        <p>其時，諸比丘！此人生起如是之念：『此水流甚大，此岸有恐怖，彼岸則安穩無恐怖，而無船可渡，又無往返之渡橋，我採集草木枝葉，以編為筏，依其筏以手足操作，則安全到達彼岸。』</p>
        <p>諸比丘！此人採集草木枝葉，以編為筏，依此筏以手足操作，安全到達彼岸。婆羅門渡河流，到彼岸立於陸地。</p>
        <p>諸比丘！為使知其意義，余作此譬喻，而其意義即在此。</p>
        <p>諸比丘！威光熾燃而毒氣猛烈之毒蛇，此即地界、水界、火界、風界四大之喻語。</p>
        <p>諸比丘！五名殺人之怨敵，此即色取蘊，受取蘊，想取蘊，行取蘊，識取蘊之五取蘊喻語。</p>
        <p>諸比丘！第六拔利刃之闖入殺人者，此乃喜悅、愛染之喻語。</p>
        <p>諸比丘！空虛之村落，此乃六內（處）之喻語。賢明有經驗之智者，若以眼<ref cRef="PTS.S.4.175"/>而檢點於此者，則唯見於無，唯見於虛，唯見於空。賢明而有經驗者，若以耳……以鼻……以舌……以身……以意檢點此者，則唯見於無，唯見於虛，唯見於空。</p>
        <p>村落破壞之群盜者，諸比丘！此乃六外處之喻語。諸比丘！眼壞於可意不可意之色（境），耳壞於……鼻壞於……舌壞於……身壞於……意壞於可意不可意之法（境）。</p>
        <p>諸比丘！大水流者，此乃欲瀑流、有瀑流、見瀑流、明瀑流，此四種瀑流之喻語。</p>
        <p>諸比丘！恐怖之此岸，此身見之喻語。</p>
        <p>諸比丘！安穩無恐之彼岸者，此涅槃之喻語。</p>
        <p>諸比丘！筏者，此即正見、正思惟、正語、正業、正命、正精進、正念、正定，此八支道之喻語。</p>
        <p>諸比丘！以手足之操作者，此精進努力之喻語。</p>
        <p>婆羅門以渡流到彼岸立於陸上者，諸比丘！此阿羅漢之喻語。」</p>
    </body>
    <notes/>
    <ps/>
    <notes/>
</doc>
