<doc>
    <meta/>
    <body>
        <head>
            〔一九八〕第二　喜樂
        </head>
        <p>「諸比丘！具有三法之比丘，於現世多住於喜、樂。諸漏<a n="1"/>滅盡之原由彼亦具有。如何而為三法？乃護於諸根門、知節度於飲食、專心於覺醒。</p>
        <p><ref cRef="PTS.S.4.176"/>四</p>
        <p>諸比丘！比丘如何護於諸根門耶？</p>
        <p>諸比丘！此處有比丘，以眼<a n="2"/>見色，不執總相，不執別相，彼若不攝護於眼根住者，因此則有貪、憂、惡不善之法來襲於彼，然彼為履行攝護其眼根，守眼根達成攝護眼根。以耳……以鼻……以舌……以身……以意識法，不執總相，不執別相。彼若不攝護意根而住者，以此為因，則貪、憂、惡不善法來襲於彼，然彼為履行攝護意根，守意根，達成攝護意根。</p>
        <p>諸比丘！恰如於平坦土地之四大路，調適栓繫良馬大車所備之刺針，巧妙之馬術師<a n="3"/>調馭跨乘其上，左手執手綱，右手握刺針，隨己所欲，往返於所適之方位。諸比丘！同此，比丘為守護修習此六根，為修習制止，為修習調御，為修習安息。</p>
        <p>諸比丘！如是之比丘為護諸根門。</p>
        <p>諸比丘！比丘如何知節度飲食耶？</p>
        <p>諸比丘！此處有比丘<a n="4"/>深為省慮攝取飲食物，不為戲奢，不為莊飾莊嚴，只為住此身，以維持於此，防範危害，為利益梵行。『如是，除舊苦，不生新苦。余有生活之資，無過誤，當有安樂住。』</p>
        <p><ref cRef="PTS.S.4.177"/>七</p>
        <p>諸比丘！恰如人有傷塗藥，只為其癒，車軸注油，只為其運轉。同此，諸比丘！有比丘深為省慮攝取飲食，不為戲奢……『……安樂而住。』</p>
        <p>諸比丘！如是之比丘為知於飲食量。</p>
        <p>諸比丘！如何比丘為專心於覺醒耶？</p>
        <p>諸比丘！比處有比丘，於日中經行安坐，心除諸障礙法。於夜初分經行安坐，心除諸障礙法。於夜中分以右脇作獅子臥，一足疊於一足，以正念正智而起床之想置於胸，而於夜之後分因起而出往經行、安坐，心除諸障礙法。</p>
        <p>諸比丘！如是之比丘為專心於覺醒。</p>
        <p>諸比丘！具此等三法之比丘，於現法多喜樂而住，彼亦具諸漏滅盡。」</p>
    </body>
    <notes/>
    <ps/>
    <notes>
        <note n="1">原文 yoni cassa āraddhā hoti āsavānaṁ khayāya「諸漏滅盡，始為彼之起源。」「原由」云云，是依註釋之 kāraṇañ c'assa paripuṇṇaṁ。</note>
        <note n="2">以下同一二〇經六節。</note>
        <note n="3">調御可能馬之馭者。</note>
        <note n="4">同一二〇經之七節。</note>
    </notes>
</doc>
