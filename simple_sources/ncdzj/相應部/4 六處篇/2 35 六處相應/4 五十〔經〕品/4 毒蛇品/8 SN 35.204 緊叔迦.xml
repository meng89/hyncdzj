<doc>
    <meta/>
    <body>
        <head>
            〔二〇四〕第八　緊叔迦
            <a n="1"/>
        </head>
        <p>時，一比丘至另一比丘住處。此比丘問曰：「友！如何者，比丘之見為清淨<ref cRef="PTS.S.4.192"/>耶？」「友！比丘如實知六觸處之生起與滅盡。友！比丘之見因之為清淨。」</p>
        <p>時，彼比丘對比丘之釋答<a n="2"/>，因不得滿足，而赴一比丘住處，問此比丘曰：「友！如何者，比丘之見為清淨耶？」</p>
        <p>「友！比丘如實知五取蘊之生起與滅盡故，友！比丘之見為清淨。」</p>
        <p>時，彼比丘不滿足此比丘釋答，而赴一比丘處，問此比丘言：「友！比丘！為如實知四大有生起之滅盡故，友！如何者，比丘之見為清淨耶？」</p>
        <p>「友！比丘凡如實知生起之法，皆是滅法故，友！此比丘之見為清淨。」</p>
        <p>時，彼比丘不滿足此比丘之釋答，而來至世尊住處。禮拜世尊，坐於一面。坐於一面之彼比丘向世尊曰：「大德！於此，余在一比丘處，問彼比丘曰：『友！如何者，比丘之見為清淨耶？』大德！彼比丘對余答曰：『友！比丘如實知六觸處之生起與滅盡故，友！比丘之見因之為清淨。』時，余不滿足於彼比丘之釋答而至<ref cRef="PTS.S.4.193"/>另一比丘處，問彼比丘曰：『友！如何者，比丘之見為清淨耶？』大德！彼比丘對余答曰：『友！如實知五取蘊之……四大有之……凡生起之法，皆為滅之法。友！比丘之見因之為清淨。』時，大德！余不滿足彼比丘之釋答，乃來至世尊處。大德！如何者，比丘之見為清淨耶？」</p>
        <p>「比丘！譬如有人從未曾見緊叔迦者，彼或到曾見緊叔迦之男處，問曰：『仁者！緊叔迦為如何耶？』彼答曰：『仁者！緊叔迦乃為黑者，宛如燒杭。』比丘！其時緊叔迦一如斯男之所見。於是，比丘不滿足其男之釋答，或到另一曾見緊叔迦之男處，問其男曰：『仁者！緊叔迦為如何耶？』彼答曰：『仁者！緊叔迦為赤者，宛然如肉片。』諸比丘！其時，緊叔迦即如彼男之所見然。於是……『緊叔迦以皮剝、<ref cRef="PTS.S.4.194"/>莢破、宛然如尸利沙……』……如是言：『仁者！緊叔迦乃枝葉密茂，蔭濃如尼拘律樹。』比丘！其時，緊叔迦即如彼男所見然。比丘！依彼等之信憑，此等善人照純清之所見，此等善人為釋答者。</p>
        <p>比丘！譬如國王之邊土都城基礎堅牢，城壁有六座堅牢之門，於其處有賢明有能、有智之門衛，以遮止不知者，令知者通過。時由東方急來二使者，對其門衛如是問曰：『仁者！此都城之主於何處耶？』彼門衛答曰：『德者！彼坐於中央之四衢街路。』於是彼二急來使者，向城主如實將使命傳達，即順來路歸去。由西方……由北方急來二使者，向其門衛如是問曰：『仁者！此都城之城主於何處耶？』彼門衛對彼答曰：『德者！彼坐於中央之四衢街路。』於是彼二急來之使者，如實向城主以使命傳達之，即順來路歸去。</p>
        <p>比丘！余作此譬喻，為令知其意義，其意義則如是。比丘！都城者，即由此四大所成，父母所生，粥飯所積，無常、蝕壞、磨消、破損、潰、滅之法，即此身之喻語。</p>
        <p>比丘！六門者，此六內處之喻語。</p>
        <p>比丘！門衛者，此正念之喻語。</p>
        <p><ref cRef="PTS.S.4.195"/>比丘！急來之二使者，此止觀之喻語。</p>
        <p>比丘！中央之四衢街路者，即此地界、水界、火界與風界，此四大有之喻語。</p>
        <p>比丘！城主者，即此識喻語。</p>
        <p>比丘！如實之使命者，即此涅槃之喻語。</p>
        <p>比丘！順來路者，即此八支賢聖道之喻語，亦即正見……正定等是。」</p>
    </body>
    <notes/>
    <ps/>
    <notes>
        <note n="1">kiṁsuka 甄（堅）叔迦、緊祝迦、緊獸（雜阿含經卷四三之一二經。）「為何」之意，花樹名。</note>
        <note n="2">pañhāvyakaraṇa「質問釋答」之意，以應質問之反答。在雜阿含經卷四三之一二經為「記說」。</note>
    </notes>
</doc>
