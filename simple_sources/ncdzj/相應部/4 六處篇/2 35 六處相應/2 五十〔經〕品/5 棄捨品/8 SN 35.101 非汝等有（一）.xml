<doc>
    <meta/>
    <body>
        <head>
            〔一〇一〕第八　非汝等有（一）
        </head>
        <p>「諸比丘！凡非汝等之所有者，此應摒棄，摒棄於此乃為汝等之利益安樂。</p>
        <p>如何是非汝等之所有者？</p>
        <p>諸比丘！眼非汝等之所有者，應摒棄此，棄此乃為汝等之利益安樂。色非汝等之所有者，應摒棄此等，摒棄此乃為汝等之利益安樂。眼識非汝等之所有，當棄此，棄此乃為汝等之利益安樂。眼觸非汝等之所有，當棄此，棄此乃為汝等之利益安樂。凡緣此眼觸所生之受，或樂、或苦、或非苦非樂，此亦非汝等之所有者，當棄此，棄此乃為汝等之利益安樂。</p>
        <p>耳非汝等之所有……鼻非汝等之所有……舌非汝等之所有……身非汝等之<ref cRef="PTS.S.4.82"/>所有……意非汝等之所有……當棄此，棄此乃為汝等之利益安樂。法非汝等之所有，當棄此，棄此乃為汝等之利益安樂。意識非汝等之所有，當棄此，棄此乃為汝等之利益安樂。意觸非汝等之所有，當棄此，棄此乃為汝等之利益安樂。凡緣意觸所生之受，或樂、或苦、或非苦非樂，此亦非汝等之所有，當棄此，棄此乃為汝等之利益安樂。</p>
        <p>諸比丘！凡於此逝多林所存之草薪枝葉，人人得將運去、燃燒，或隨各自所好而處置，於汝等亦有：『眾人將我等運去、燃燒，或隨各自所好，將我等處〔置〕，有如是之心耶？』」</p>
        <p>「大德！不然。」</p>
        <p>「此何故耶？」</p>
        <p>「大德！此我等之我，亦非我所有。」</p>
        <p>「諸比丘！正是如此，眼非汝等之所有，當棄此，棄此乃為汝等之利益安樂。色非汝等之所有……眼識……眼觸……凡緣意觸所生之受，或樂、或苦、或非苦非樂，此亦非汝等之所有，當棄此，棄此乃為汝等之利益安樂。」</p>
    </body>
    <notes/>
    <ps/>
    <notes/>
</doc>
