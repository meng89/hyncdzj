<doc type="for_machine">
    <body>
        <head>
            <ref cRef="PTS.S.4.78"/>
            〔九七〕第四　不放逸住者
        </head>
        <p>舍衛城因緣。……</p>
        <p>「諸比丘！我為汝等，說放逸住者與不放逸住者。且諦聽。</p>
        <p>諸比丘！如何為放逸住者耶？</p>
        <p>諸比丘！不攝護眼而所住者，其心為眼所識之色境所污，彼心為所污無喜樂，若無喜樂則無歡悅，若無歡悅則無輕安，若無輕安則所住皆苦，有苦者之心不得定，心若不得定，則諸法不現，諸法若不現者，則稱為放逸住者。</p>
        <p>諸比丘！不攝護耳根……不攝護鼻根……不攝護舌根……不攝護身根……不攝護意根而住者，其心為意所識之法〔境〕所染污，心為染污者，彼無喜樂，無喜樂者即無歡悅，若無歡悅者即無輕安，若無輕安之住即苦，有苦者心不得定，心不得定則諸法不現前，諸法不現前者，則稱為住放逸者。</p>
        <p>諸比丘！放逸者為如是。</p>
        <p>諸比丘！如何為不放逸者耶？</p>
        <p>諸比丘！攝護眼根而住者其心，不為眼所識之色境所污，彼心不污生喜樂，於有喜樂者，生歡悅，於心歡悅者，則身有輕安，於身有輕安者，則住安樂，安樂<ref cRef="PTS.S.4.79"/>者之心得定，心得定者，則諸法現前，諸法現前則稱為不放逸住者。</p>
        <p>諸比丘！攝護耳根……攝護鼻根……攝護舌根……攝護身根……攝護意根而住者，其心不為意所識之法境所污，彼心不污生喜樂，於有喜樂者，生歡悅，於心有歡悅者，則身有輕安，於身有輕安者，則住安樂，有安樂者之心，則得定，心得定者，則諸法現，諸法現前者，則稱為不放逸住者。</p>
        <p>諸比丘！如是為不放逸住者。」</p>
    </body>
    <ps></ps>
</doc>
