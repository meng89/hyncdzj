<doc type="for_machine">
    <body>
        <head>
            <ref cRef="PTS.S.4.72"/>
            〔九五〕第二　所攝取（二）
        </head>
        <p>時，尊者摩羅迦子，來詣世尊住處……</p>
        <p>坐於一面之摩羅迦子，白世尊曰：「大德！願世尊為我簡約說法，我聞世尊所說之法，當獨自遠離其他，不放逸，精進專心而住。」</p>
        <p>「於此摩羅迦子！汝年老朽，已達壽高年邁之老齡，年少比丘若請『垂教簡約之教誡』，則我對彼等，當以何相告耶？」</p>
        <p>「大德！我雖年老朽，已達壽高年邁之老齡，大德！仍請世尊簡約說法，善逝！簡約說示法。想當了知我世尊所說之意義，想當為我世尊所說之法嗣者。」</p>
        <p>「摩羅迦！汝於此作如何思惟？對此等未見、未曾見之眼所識之色，汝今亦未曾見、以後對此等亦未曾見，於此，汝有起欲念、染心、愛情否？」</p>
        <p>「大德！不然。」</p>
        <p>「對此等未聞、未曾聞之耳所識之聲……鼻所識之香……舌所識之味……身所識之觸……</p>
        <p><ref cRef="PTS.S.4.73"/>一一</p>
        <p>此等未識、未曾識之意所識之法，汝今亦未曾識、以後亦未曾識此等，於此，汝有起欲念、染心、愛情否？」</p>
        <p>「大德！不然。」</p>
        <p>「摩羅迦子！又此，汝於法見聞感識，所見為如所見，所聞為如所聞，所感為如所感，所識為如所識。</p>
        <p>摩羅迦子！汝於法見聞感識，見者即如所見，聞者即如所聞，感者即如所感，識者即如所識。是故，摩羅迦子！汝不為貪瞋癡所累，摩羅迦子！汝以不為貪瞋癡所累，汝不戀著於此見聞感識。因此，摩羅迦子！汝不在此世、不在來世、不在兩界之中間，此為苦惱之滅盡。」</p>
        <p>「大德！我世尊簡約所說之意義，已精細識知。</p>
        <p>（一）懷愛相於胸者，見色則失正念，感而執著於心，又對此存念戀慕。由色生其種種痛苦、貪欲，害心增加，彼心受惱苦。如是積苦，稱為遠離涅槃。</p>
        <p>（二）懷愛相於胸者，聞聲則失正念，感而執著於心，又對此存念戀慕。由聲生其種種痛苦、貪欲，害心增加，彼心受惱苦。如是積苦，稱為遠離涅槃。</p>
        <p><ref cRef="PTS.S.4.74"/>（三）懷愛相於胸者，嗅香則失正念……</p>
        <p>（四）懷愛相於胸者，味味則失正念……</p>
        <p>（五）懷愛相於胸者，觸觸則失正念……</p>
        <p>（六）懷愛相於胸者，知法則失正念……</p>
        <p>（七）彼於色不為所染，見色而護念，感色而無執心，又對此不存念戀著。恰如見色，如行出世間之受者，彼之苦消滅而無積。彼如是以正念遊行，如是於苦無積，稱為近於涅槃。</p>
        <p>（八）彼於聲不為所染，聞聲而護念……</p>
        <p><ref cRef="PTS.S.4.75"/>（九）彼於香不為所染，嗅香而護念……</p>
        <p>（一〇）彼於味不為所染，味味而護念之……</p>
        <p>（一一）彼於觸不為所染，觸觸而護念之……</p>
        <p>（一二）彼於法不為所染，識法而護念之……</p>
        <p>大德！我世尊所簡約說示之意義，於是已精細了知。」</p>
        <p>「善哉，善哉！摩羅迦子！汝摩羅迦子對余簡約所說之意，已精細了知是為甚善。</p>
        <p>（一）懷愛相於胸者，見色而失正念，執著心而感色，又對此存念戀慕。由色生種種痛苦、貪欲、害心增加、彼心受惱苦，如是積苦、稱為遠離涅槃。……乃至……</p>
        <p><ref cRef="PTS.S.4.76"/>（※二）彼於法不染，識法則護念，無執心以感法，又對此不存戀著。恰如識法，行出世間之受，彼之苦消滅無積。如是彼以正念而遊行，如是無積苦，稱為近於涅槃。</p>
        <p>摩羅迦子！對余此簡約所說之意義，應如是精細而見。」</p>
        <p>時，尊者摩羅迦子歡受、隨喜世尊之所說，即從座起，禮拜世尊，行右繞禮離去。</p>
        <p>時，尊者摩羅迦子獨自一人，遠離其他者，不放逸，精進專心而住。不久，良家之子等，為此能由在家而出家得度，對無上梵行之終末（羅漢果），於現法實現、自證知，於此逮得而住。證知：生已盡、梵行已成、應作已作、不為如是再生。</p>
        <p>尊者摩羅迦子，成為阿羅漢之一。</p>
    </body>
    <ps></ps>
</doc>
