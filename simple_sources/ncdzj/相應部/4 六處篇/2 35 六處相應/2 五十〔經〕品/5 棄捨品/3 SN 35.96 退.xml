<doc>
    <meta/>
    <body>
        <head>
            〔九六〕第三　退
        </head>
        <p>「諸比丘！我為汝等說退法與不退法與六勝處。</p>
        <p>諸比丘！如何為退法耶？</p>
        <p>諸比丘！此處有比丘，以眼見色，邪惡不善，而有憶念志望，彼起繫縛可緣之法。比丘若認是於此，不捨、不排、不壞、不使歸無，諸比丘！此比丘當自退墮於我善法。此為世尊對此所說示之退〔法〕應如是知。</p>
        <p>復次，諸比丘！比丘以耳聞聲……以鼻嗅香……以舌味味，以身觸觸……以意識法，邪惡不善而有憶念志望，彼起繫縛可緣之諸法。比丘若認是於此，不捨、<ref cRef="PTS.S.4.77"/>不排、不壞、不使歸於無，諸比丘！此比丘當自退墮於我善法。此乃世尊所說示之退〔法〕，應如是知。</p>
        <p>諸比丘！退法者，當即如是。</p>
        <p>諸比丘！如何為不退法耶？</p>
        <p>諸比丘！此處有比丘，以眼見色，邪惡不善，而有憶念志望，彼起繫縛可緣之諸法。比丘若不認是於此，則捨此、排、壞、使歸於無，諸比丘！此比丘當自不由我善法退墮。此為世尊對此所說之不退〔法〕。應如是知。</p>
        <p>復次，諸比丘！比丘以耳聞聲……以鼻嗅香……以舌味味，以身觸觸……以意識法，邪惡不善，而有憶念志望，彼起繫縛可緣之諸法。比丘若不認是於此，則捨此、排、壞、使歸於無，諸比丘！此比丘當自不由我善法退墮，此乃世尊所說示之不退〔法〕。應如是知。</p>
        <p>諸比丘！不退法者，當即如是。</p>
        <p>諸比丘！如何是六勝處耶？</p>
        <p>諸比丘！此處有比丘，以眼見色，邪惡不善而有憶念志望，彼若不起繫縛可緣之法，此比丘當知：『此是最勝，此即是處，此乃世尊所說之勝與處。』應如是知。</p>
        <p>復次，諸比丘！以耳聞聲……以鼻嗅香……以舌味味，以身觸觸……以意識法，邪惡不善有憶念志望，彼若不起繫縛可緣之法，則此比丘當知：『於此是處、是勝，此乃世尊所說之勝處〔法〕。』應如是知之。</p>
        <p>比丘等，此等稱之為六勝處。」</p>
    </body>
    <notes/>
    <ps/>
    <notes/>
</doc>
