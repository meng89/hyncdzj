<doc type="for_machine">
    <body>
        <head>
            〔九四〕第一　所攝取（一）
        </head>
        <p>「諸比丘！於此等六觸處，不制、不護、不防、不攝時，則為招致苦惱者。以何者為六耶？</p>
        <p>諸比丘！於眼之觸處，不制、不護、不防、不攝時，則為招致苦惱。於耳之觸處……鼻之觸處……舌之觸處……身之觸處……</p>
        <p>諸比丘！於意之觸處，不制、不護、不防、不攝時，則為招致苦惱。</p>
        <p>諸比丘！於此等之六觸處，不制、不護、不防、不攝時，則為招致苦惱。</p>
        <p>諸比丘！於此等之六觸處，善制、善護、善防、善攝時，則為招致安樂。以何者為六耶？</p>
        <p>諸比丘！於眼之觸處，善制、善護、善防、善攝時，則為招致安樂。於耳之觸處……鼻之觸處……舌之觸處……身之觸處……</p>
        <p>諸比丘！於意之觸處，善制、善護、善防、善攝時，則為招致安樂。</p>
        <p>諸比丘！於此等之六觸處，善制、善護、善防、善攝時，則為招致安樂。」</p>
        <p>世尊宣說於此……師更作此語曰：</p>
        <p>（一）「諸比丘！於觸處有六種，無攝護於此者，則逢苦；得其攝護者，則以信為友<ewn><a/><note>此譯依 PTS 本 Saddhādutiyā viharantānavassutā 漢譯雜阿含經卷十一第七經之偈中，謂「正信心不二諸漏不漏心」相當此。暹羅註釋本有 Saddhādutlyā viharantenapasutā。「信心為副而專住」之意。</note></ewn>，無漏而住。</p>
        <p>（二）見可意之色，又見不可意之色，對可意之色應防染心之路；對不可意，以此非我所愛，不得污於意。</p>
        <p><ref cRef="PTS.S.4.71"/>（三）於第二，聞可愛、不可愛之聲，則不惑於可愛之聲，更應慎於不懷瞋於不愛之聲，此非我所愛，不污於意。</p>
        <p>（四）可意之香，更又嗅不淨、不快之香，則對不快者以防怒，對快者勿引欲念。</p>
        <p>（五）味甘美之味，其次，又味一時不味之味，於甘美之味莫戀著，對不味亦勿停跡於憤恚。</p>
        <p>（六）觸於快觸，亦不醉於快樂，觸於苦者，亦不搖動。二種之觸，對樂與苦，心處中性，無任何喜與怒。</p>
        <p>（七）迷想之人，有迷執、有想，往赴卑陋之輪迴。依意所成五欲之家者，依捨卻而出離。</p>
        <p>（八）如是，意若有修練六處者，則雖觸此亦心不搖。諸比丘！克此等之貪瞋，始為到達生死彼岸之人。」</p>
    </body>
    <ps></ps>
</doc>
