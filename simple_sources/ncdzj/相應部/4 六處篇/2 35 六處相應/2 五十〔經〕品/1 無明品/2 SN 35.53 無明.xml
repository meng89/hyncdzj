<doc type="for_machine">
    <body>
        <head>
            〔五三〕第一　無明
        </head>
        <p>爾時，有一比丘來詣世尊處。詣已，禮拜世尊，坐於一面。</p>
        <p><ref cRef="PTS.S.4.31"/>三</p>
        <p>坐於一面之彼比丘白世尊曰：「大德！如何知、如何見者，得消滅無明而生起明耶？」</p>
        <p>「比丘！知、見眼是無常者，則消滅其無明而生起明。知、見色是無常者，則消滅其無明而生起明。眼識……眼觸……凡緣此眼觸所生之受，或樂、或苦、或非苦非樂，亦知、見是無常者，則消滅其無明而生起明。</p>
        <p>耳……聲……鼻……香……舌……味……身……觸……</p>
        <p>知、見意是無常者，則消滅其無明而生起明。知、見法是無常者，則消滅其無明而生起明。意識……眼觸……凡緣此眼觸所生之受，或樂、或苦、或非苦非樂，知、見彼亦是無常者，則消滅無明而生起明。</p>
        <p>諸比丘！如是知、如是見者，則消滅其無明而生起明。」</p>
    </body>
    <ps></ps>
</doc>
