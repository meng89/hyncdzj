<doc>
    <meta/>
    <body>
        <head>
            〔六一〕第九　了悟（一）
        </head>
        <p>「諸比丘！我為汝等說一切取了悟之法，且諦聽。</p>
        <p>諸比丘！何者為一切取了悟之法耶？</p>
        <p>緣眼與色生起眼識，三者會合為眼觸，緣眼觸而有受。諸比丘！如是知見，有聞聖弟子，於眼亦厭嫌、於色亦厭嫌、於眼識亦厭嫌、於受亦厭嫌。由厭嫌而離欲，由離欲得解脫，由解脫而證知『我了悟取。』緣耳與聲生起耳識……緣鼻與香生起鼻識……緣舌與味生起舌識……緣身與觸生起身識……</p>
        <p>緣意與法生起意識，三者會合為意觸，緣意觸而有受。諸比丘！如是知見，有<ref cRef="PTS.S.4.34"/>聞聖弟子於意亦厭嫌、於法亦厭嫌、於意識亦厭嫌、於意觸亦厭嫌、於受亦厭嫌。由厭嫌而離欲，由離欲得解脫，由解脫而證知『我了悟取。』</p>
        <p>諸比丘，此為一切取了悟之法。」</p>
    </body>
    <notes/>
    <ps/>
    <notes/>
</doc>
