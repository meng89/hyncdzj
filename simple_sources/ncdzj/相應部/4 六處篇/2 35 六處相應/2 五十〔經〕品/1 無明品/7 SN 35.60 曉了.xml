<doc type="for_machine">
    <body>
        <head>
            〔六〇〕第八　曉了
        </head>
        <p>「諸比丘！我為汝等說一切取曉了之法，且諦聽。</p>
        <p>諸比丘！何者為一切取曉了之法耶？</p>
        <p>緣眼與色生起眼識，三者會合為眼觸，緣眼觸生受。諸比丘！如是知見，有聞<ref cRef="PTS.S.4.33"/>聖弟子，於眼亦厭嫌、於色亦厭嫌、於眼識亦厭嫌、於眼觸亦厭嫌、於受亦厭嫌。厭嫌則離欲，因離欲得解脫，由解脫證知『我曉了於取。』</p>
        <p>緣耳與聲，生起耳識……緣鼻與香，生起鼻識……緣舌與味，生起舌識……緣身與觸，生起身識……</p>
        <p>緣意與法，生起意識，三者會合為意觸，緣意觸生受。諸比丘！如是知見，有聞聖弟子，於意亦厭嫌、於法亦厭嫌、於意識亦厭嫌、於意觸亦厭嫌、於受亦厭嫌。由厭嫌則離欲，由離欲得解脫，由解脫證知『我曉了於取。』</p>
        <p>諸比丘！此為一切取曉了之法。」</p>
    </body>
    <ps></ps>
</doc>
