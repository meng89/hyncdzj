<doc>
    <meta/>
    <body>
        <head>
            〔七四〕第一　病（一）
        </head>
        <p>舍衛城因緣。</p>
        <p>其時，有一比丘來詣世尊住處……</p>
        <p>坐於一面之彼比丘，白世尊曰：「大德！如是之精舍有一比丘，因是新參所知甚少，陷於病、苦、惱之狀態。大德！願世尊垂慈愍，赴彼比丘之住處。」</p>
        <p>時，世尊聞新參者之語，與罹病之語，知「比丘所知甚少」，乃往彼比丘住處。</p>
        <p>彼比丘見世尊由遠處來，見已，由牀臺移動身體<a n="1"/>。</p>
        <p>時，世尊告此比丘曰：「止之，比丘！汝勿於臥牀移動身體，此有設座，余可坐此處。」世尊就坐於所設之座。</p>
        <p>坐已，世尊告此比丘曰：「比丘！汝之病有少癒否？食養物充分否？苦痛之感覺減退而無增加，感減退而不感其增進耶？」</p>
        <p>「大德！余之病未少癒，食養物不充足，余增加強烈之苦感而無減退，唯感其增加而不感其減退。」</p>
        <p>「比丘！汝有無何等之惡作耶？有無何等之後悔耶？」</p>
        <p>「大德！誠然，我有大惡作、有大後悔。」</p>
        <p><ref cRef="PTS.S.4.47"/>九</p>
        <p>「但，汝有無以戒故，而自為難耶？」</p>
        <p>「大德！不然。」</p>
        <p>「比丘！汝若言不以戒故而自為難者，然則比丘！汝惡作於何事？以何為汝之後悔耶？」</p>
        <p>「大德！余尚不知世尊為持戒清淨所說之法。」</p>
        <p>「比丘，汝言尚不知余為持戒清淨所說之法，然則如今，比丘！汝知余為何說法耶？」</p>
        <p>「大德！我知世尊為捨離染欲而說法。」</p>
        <p>「比丘！善哉，善哉！比丘汝知余為捨離染欲而說法則可。比丘！余之所說者此法為捨離染欲。</p>
        <p>比丘！汝對此作如何思量耶？眼是常住耶？抑無常耶？」</p>
        <p>「大德！是無常。」</p>
        <p>「耳是……鼻是……舌是……身是……意是常住耶？抑無常耶？」</p>
        <p>「大德！是無常。」</p>
        <p>「凡無常者，是苦耶？抑樂耶？」</p>
        <p>「大德！是苦。」</p>
        <p>「凡物之無常、苦而變壞之法，以『此是我所，此是我，此是我之我』，如是認識耶？」</p>
        <p>「大德！不然。」</p>
        <p>「比丘！如是觀之，有聞聖弟子厭嫌於眼、於耳……於鼻……於舌……於身……厭嫌於意，由厭嫌而離欲，因離欲而得解脫，於解脫而有解脫之智。證知：生已盡、梵行已成、應作已作、不為如是再生。」</p>
        <p>世尊說此已。彼比丘歡喜、歡喜信受世尊之所說。而此所宣之教法，彼比丘生遠塵離垢而生法眼，乃曰：「凡生起之法，此皆滅盡之法。」</p>
    </body>
    <notes/>
    <ps/>
    <notes>
        <note n="1">PTS 本是 mañcake samañcopi 暹羅本為 mañcake samatesi 於前之脚註舉 samadhosi, samidhosi 兩語。</note>
    </notes>
</doc>
