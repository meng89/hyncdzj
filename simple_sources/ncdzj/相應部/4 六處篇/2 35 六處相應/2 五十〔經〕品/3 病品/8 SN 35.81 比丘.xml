<doc type="for_machine">
    <body>
        <head>
            〔八一〕第八　比丘
        </head>
        <p>時，眾多之比丘等來詣世尊住處……</p>
        <p>坐於一面之此等比丘，白世尊曰：「大德！於此處有外道普行沙門等如是問我<ref cRef="PTS.S.4.51"/>等：『諸友！於沙門瞿曇之處，修梵行有何之效耶？』大德！受如是問……為苦之曉了……。」</p>
        <p>「諸比丘！實則汝等受如是問，而作如是答者，此乃復說余之所說，非以非實誣謗我，乃以法隨法作釋。又，此與法相同之大小言說，皆不蒙受任何非難。諸比丘！汝等為曉了苦而在余處修梵行故。</p>
        <p>諸比丘！外道普行沙門等，若如斯問汝等：『汝等言為苦之曉了於瞿曇沙門處修梵行，其如何為苦耶？』諸比丘！汝等對彼外道普行沙門應作如是答：</p>
        <p>『諸友等！眼是苦，為曉了於此，我等於世尊處修梵行。色是苦……凡以眼觸為緣所生之受，或樂、或苦、或非苦非樂者，為曉了此等亦是苦，我等於世尊處修梵行。耳是……鼻是……舌是……身是……意是苦……凡以意觸為緣所生之受，或樂、或苦、或非苦非樂，其亦是苦，為曉了於此，我等於世尊處修梵行。友等！此即是苦，為曉了於此，我等於世尊處修梵行。』</p>
        <p><ref cRef="PTS.S.4.52"/>一二</p>
        <p>受如是問，諸比丘！汝等對彼外道普行沙門，應作如是答。」</p>
    </body>
    <ps></ps>
</doc>
