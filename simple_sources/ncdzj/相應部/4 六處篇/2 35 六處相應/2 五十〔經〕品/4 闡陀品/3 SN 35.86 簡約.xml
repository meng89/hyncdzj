<doc>
    <meta/>
    <body>
        <head>
            〔八六〕第三　簡約
        </head>
        <p>坐於一面之尊者阿難……白世尊言：「大德！願世尊為我說示簡約之法，我聞世尊此法，一人遠離其他，不放逸，熱誠專心而住。」</p>
        <p>「阿難！汝以此如何思量：眼是常住耶？抑為無常耶？」</p>
        <p>「大德！是無常。」</p>
        <p>「凡物之無常是苦耶？抑樂耶？」</p>
        <p>「大德！是苦。」</p>
        <p>「凡物之無常、苦而變壞之法，以『此是我所，此是我，此是我之我』，如是認識耶？」</p>
        <p>「大德！不然。」</p>
        <p>「色是常住耶？抑無常耶？」</p>
        <p>「大德！是無常。」</p>
        <p>「眼識是常住耶？抑無常耶？」</p>
        <p>「大德！是無常。」</p>
        <p><ref cRef="PTS.S.4.55"/>「凡以眼觸為緣所生之受，或樂、或苦、或非苦非樂，此亦是常住耶？抑無常耶？」</p>
        <p>「大德！是無常。」</p>
        <p>「凡物之無常是苦耶？抑樂耶？」</p>
        <p>「大德！是苦。」</p>
        <p>「凡物之無常、苦而變壞之法，以『此是我所，此是我，此是我之我』，如是認識耶？」</p>
        <p>「大德！不然。」</p>
        <p>「耳是……聲是……鼻是……香是……舌是……味是……身是……觸是……意是……法是……」</p>
        <p>「凡緣意觸所生之受，或樂、或苦、或非苦非樂，此亦是常住耶？抑無常耶？」</p>
        <p>「大德！是無常。」</p>
        <p>「凡物之無常是苦耶？抑樂耶？」</p>
        <p>「大德！是苦。」</p>
        <p>「凡物之無常、苦而變壞之法，以『此是我所，此是我，此是我之我』，如是認識耶？」</p>
        <p>「大德！不然。」</p>
        <p>「阿難！如是觀者，有聞聖弟子，厭嫌於眼……厭嫌於眼觸……凡緣此眼觸所生之受，或樂、或苦、或非苦非樂，亦厭嫌於此。由厭嫌而離欲，由離欲以得解脫，謂有『解脫』之智。證知：生已盡、梵行已成、應作已作，不為如是再生。」</p>
    </body>
    <notes/>
    <ps/>
    <notes/>
</doc>
