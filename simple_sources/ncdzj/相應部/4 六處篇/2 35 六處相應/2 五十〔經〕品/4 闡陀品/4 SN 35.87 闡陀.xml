<doc type="for_machine">
    <body>
        <head>
            〔八七〕第四　闡陀
        </head>
        <p>爾時，世尊住王舍城竹林迦蘭陀園。</p>
        <p>爾時，尊者舍利弗與尊者大準陀及尊者闡陀住靈鷲山。</p>
        <p>爾時，尊者闡陀罹病，陷於嚴重之苦惱狀態。</p>
        <p><ref cRef="PTS.S.4.56"/>四</p>
        <p>時，尊者舍利弗夕時從靜座而起，至尊者大準陀處，如次謂彼曰：「友，準陀！同赴尊者闡陀之處探病！」</p>
        <p>「友！唯然。」尊者大準陀答尊者舍利弗。</p>
        <p>於是，尊者大準陀與尊者舍利弗，共赴尊者闡陀之處。至已，就坐於所設之座。</p>
        <p>著座已，尊者舍利弗語尊者闡陀言：「友闡陀！汝病有少癒耶？食養物充足耶？苦痛之感覺減退而無加增，感覺其減退，不感覺其增進耶？」</p>
        <p>「友舍利弗！余之病未見有少癒，食養物不充足。余強烈之苦感，加增而無減退，唯感其增進，不感其減退。</p>
        <p>友！譬如強力之勇士，以銳刃截頭。如是友！過度之體風，以害余之頭。友！余之病不見有少癒，食養物不充足……不感覺其減退。</p>
        <p>友！譬如有力之勇士，以布片強力纏縛頭上。友！如是過度之體風，使余感苦痛。友！余之病不見有少癒，食養物不充足……不感其減退。</p>
        <p>友！譬如熟巧屠牛者、或屠牛者弟子，以銳利之牛刀，戳貫腹部。友！如是過度之體風貫戳余腹。友！余之病不見有少癒，食養物不充足……不感其減退。</p>
        <p>友！譬如二強力之勇士，捕捉弱者之腕，各執其一以炙烤於炭火上。友！如<ref cRef="PTS.S.4.57"/>是，余身體有過度之熱。友！余之病不見有少癒，食養物不充足……不感其減退。</p>
        <p>友舍利弗！持刀刃<ewn><a/><note>為自殺。</note></ewn>來與余，余不欲存活。」</p>
        <p>「尊者闡陀！勿持刀刃來<ewn><a/><note>暹羅本此一句，作尊者闡陀令持來刀刃。舍利弗之語如次「尊者闡陀續存活……」為以下。</note></ewn>，尊者闡陀當續存活，我等願尊者闡陀續存活。若尊者闡陀無適宜之食物者，我為尊者闡陀尋來適宜之食物。若尊者闡陀無適宜之藥物者，我為尊者闡陀尋來適宜之藥物。若尊者闡陀無適宜之看護者，我為尊者闡陀看護。尊者闡陀勿謂持刃物來，尊者闡陀當續存活！我等願尊者闡陀續存活！」</p>
        <p>「友舍利弗！余非無適宜之食物，余有適宜之食物。余非無適宜之藥物，余有適宜之藥物。余非無適宜之看護者，余有適宜之看護者。然而友！余長時無有不可意，以可意而奉侍大師。友！此實於佛弟子之最適宜。奉侍大師以可意而無有不可意事，此應無再有矣<ewn><a/><note>an-upavajja-appavattika, appaṭisandhika「又不得有」之意，彼今罹重病，恢復無望故斯言。</note></ewn>。闡陀比丘謂持刀刃來，友舍利弗！請如是了解。」</p>
        <p>「尊者闡陀！若願釋答我等質問之義，我等則以二、三點問於尊者闡陀。」</p>
        <p><ref cRef="PTS.S.4.58"/>「友舍利弗！請問，由聞我等將知此義矣。」</p>
        <p>「友闡陀！汝以眼、以眼識、以眼識所識之法：『此是我所，此是我，此是我之我。』如是認識耶？以耳……以鼻……以舌……以身……友闡陀！汝以意、以意識、以意識所識之法：『此是我所，此是我，此是我之我。』如是認識耶？」</p>
        <p>「友舍利弗！余以眼、以眼識、以眼識所識之法：『此非我所，此非我，此非我之我。』如是以認識。以耳……以鼻……以舌……以身……友舍利弗！余以意、以意識、以意識所識之法：『此非我所，此非我，此非我之我。』如是以認識。」</p>
        <p>「友闡陀！汝於眼、於眼識、於眼識所識之法，以何見、何知耶？以眼、以眼識、以眼識所識之法：『此非我所，此非我，此非我之我。』如是以認識耶？於耳……於鼻……於舌……於身……友闡陀！汝於意、於意識、於意識所識之法，以何見、何知耶？以意、以意識、以意識所識之法：『此非我所，此非我，此非我之我。』如是以認識耶？」</p>
        <p>「友舍利弗！余於眼、於眼識、於眼識所識之法，見滅，知滅。以眼、以眼識、以眼識所識之法：『此非我所，此非我，此非我之我。』如是以認識。於耳……於<ref cRef="PTS.S.4.59"/>鼻……於舌……於身……友舍利弗！余於意、於意識、於意識所識之法，見滅，知滅，以意、以意識、以意識所識之法：『此非我所，此非我，此非我之我。』如是以認識。」</p>
        <p>如是說已，尊者大準陀語尊者闡陀言：「友闡陀！然者，以彼世尊之此教，應常時善予思量。於依止<ewn><a/><note>由渴愛、憍慢、邪見，而依止、依賴之意（註）。</note></ewn>者有動轉，無依止者則無動轉。無動轉則有輕安，有輕安者則無喜悅<ewn><a/><note>PTS 本作 nati（偏向），暹羅本及註釋作 nandi。</note></ewn>，無喜悅者則無來往<ewn><a/><note>PTS 本作 agatigati（惡趣處）暹羅本及註釋作 āgatigati（往來），為來和往。</note></ewn>，無來往者則無生死，無生死者則無此世、無來世、無兩界之中間，此始為苦惱之滅盡。」</p>
        <p>時，尊者舍利弗與尊者大準陀以此教誡，教誡尊者闡陀之後，起座離去。</p>
        <p>時，尊者闡陀於尊者等離去未久，即持刀刃自刎。</p>
        <p>於是，尊者舍利弗來至世尊住處，禮拜世尊，坐於一面。</p>
        <p>坐於一面之尊者舍利弗，白世尊言：「大德！尊者闡陀持刀自刎，彼之所趣，彼之來世為何耶？」</p>
        <p>「舍利弗！闡陀比丘於前與汝，非說無應受之身耶<ewn><a/><note>一四節，闡陀自言：「此應無再有矣。」</note></ewn>？」</p>
        <p>「大德！有名為弗婆伊奢那之跋耆族村，於該處有尊者闡陀之友家，親善之家、有往來之家<ewn><a/><note>anupajja 之語以解闡陀「此應無再有矣」之意（一四），世尊：「更不受此身」之意，（闡陀同意）解之（二四），舍利弗之 upavajja「令親往來」（upasaṁkamitabba）之意解之。</note></ewn>。」</p>
        <p>「舍利弗！此等確為尊者闡陀比丘之友家、親善之家、往來之家。然而舍利<ref cRef="PTS.S.4.60"/>弗，余不說此為『有應受之身』。舍利弗！凡人棄其身，受他身，余稱此為『有應受之身』，然而闡陀比丘則非此。故闡陀比丘不再<ewn><a/><note>自盡同時入涅槃（samasīsī）之意。</note></ewn>有矣，舍利弗應當如是見。」</p>
    </body>
    <ps></ps>
</doc>
