<doc>
    <meta/>
    <body>
        <head>
            〔七三〕第十一　六觸處（三）
        </head>
        <p>「諸比丘！任何之比丘不如實知六種觸處之生起、滅沒、甘味、患難、出離者，<ref cRef="PTS.S.4.45"/>為尚未果其梵行，離此法猶遠矣！」</p>
        <p>如是言時，有一比丘白世尊曰：「大德！此處某者心不平。大德！此某者不如實知六種觸處之生起、滅沒、甘味、患難、出離者。」</p>
        <p>「比丘！汝對此作如何思惟耶？『眼是常住耶？抑是無常耶？』」</p>
        <p>「大德！此是無常。」</p>
        <p>「凡物之無常，彼是苦耶？抑為樂耶？」</p>
        <p>「大德！彼是苦。」</p>
        <p>「凡物之無常、苦而變壞之法，以『此是我所，此是我，此是我之我』，如是認識耶？」</p>
        <p>「不也，大德！非然。」</p>
        <p>「耳是……鼻是……舌是……身是……意是常住耶？抑是無常耶？」</p>
        <p>「大德，是無常。」</p>
        <p>「凡物之無常，是苦耶？抑樂耶？」</p>
        <p>「大德！是苦。」</p>
        <p>「凡物之無常、苦而變壞之法，以『此是我所，此是我，此是我之我』，如是認識耶？」</p>
        <p>「不也。大德！非然。」</p>
        <p>「比丘！如是觀之，有聞聖弟子厭嫌於眼……厭嫌於意，因厭嫌而離欲，因離欲而得解脫，於解脫有解脫之智。證知：生已盡、梵行已成、應作已作、不為如是再生。」</p>
    </body>
    <notes/>
    <ps/>
    <notes/>
</doc>
