<doc type="for_machine">
    <body>
        <head>
            〔六三〕第一　鹿網（一）
            <ewn>
                <a/>
                <note>Migajāla 雜阿含經卷十三之六、七經為鹿網。</note>
            </ewn>
        </head>
        <p>舍衛城因緣。</p>
        <p>爾時，尊者彌迦奢羅來詣世尊居處……</p>
        <p><ref cRef="PTS.S.4.36"/>三</p>
        <p>坐於一面之尊者彌迦奢羅白世尊言：「大德！所稱單獨住者、單獨住者。大德！如何為單獨住者？又如何為隨伴住者耶？」</p>
        <p>「彌迦奢羅！有眼所識之色，快意、可愛、樂、喜愛、誘生欲念<ewn><a/><note>參照漢譯南傳大藏經中部經典一．一一〇頁後三行之五種欲分。</note></ewn>。有比丘若喜悅於此、讚美於此，對此存念戀著，以喜悅、讚美於此，戀著於此而住者，彼則心生喜悅，有喜悅之心者，則有愛染心，有愛染心者，則有繫縛。彌迦奢羅！如是被縛於悅喜、繫縛之比丘者，稱為隨伴住者。</p>
        <p>彌迦奢羅！耳所識之聲……鼻所識之香……舌所識之味……身所識之觸……</p>
        <p>彌迦奢羅！有意所識之法，快意、可愛、樂、常喜愛、誘生欲念。有比丘若喜悅、讚美於此、戀著此者，則喜悅、讚美於此、戀著於此而住，於彼心生喜悅，有喜悅心者，則有愛染心，有愛染心者，則有繫縛。彌迦奢羅！此為悅喜繫縛之比丘，稱為隨伴住者。</p>
        <p>彌迦奢羅！如是住之比丘，即使於林間、深林邊土、聲音稀少、大氣寂靜、遠離世人之處而臥，雖適於獨坐冥想，樂於居住，但彼仍稱為隨伴住者。</p>
        <p>何以故？渴愛為彼之第二友伴者，彼於此尚未除滅故，彼仍稱隨伴住者。</p>
        <p>彌迦奢羅！有眼所識之色，快意、可愛、樂、常喜愛、誘生欲念。比丘若不喜悅此、不讚美此、不存念戀著於此者，則於彼喜悅心滅，若無喜悅心者，<ref cRef="PTS.S.4.37"/>則無愛染心，若無愛染心者，則無繫縛。彌迦奢羅！於此悅喜繫縛解脫之比丘，稱為單獨住者。</p>
        <p>彌迦奢羅！如是住之比丘，雖住於比丘、比丘尼、優婆塞、優婆夷、國王、王大臣、外道、外道弟子群之村內，但彼亦稱為單獨住者。</p>
        <p>何以故？渴愛為彼之第二友伴者，彼已除滅此故，彼稱為單獨住者。」</p>
    </body>
    <ps></ps>
</doc>
