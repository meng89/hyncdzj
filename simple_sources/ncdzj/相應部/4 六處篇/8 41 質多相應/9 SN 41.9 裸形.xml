<doc type="for_machine">
    <body>
        <head>
            第九　裸形
        </head>
        <p>其時，裸形迦葉來至摩叉止陀山，為質多居士舊俗之友。</p>
        <p>質多居士聞：「我等舊俗之友，裸形迦葉來至摩叉止陀山。」</p>
        <p>其時，質多居士至裸形迦葉住處，與彼俱會釋，交談親睦、慇懃之話後，坐於一面。</p>
        <p>坐於一面之質多居士，問於裸形迦葉曰：「大德！汝出家有多久耶？」</p>
        <p>「居士！余出家已三十年矣。」</p>
        <p>「大德！汝出家之三十年間，可有勝於人間之法，足以為聖特殊之知見，得安樂住否？」</p>
        <p>「居士！出家此等之三十年間，余除裸形、剃頭、拔髮之外，並無所得更勝於人間之法，及足以為聖特殊之知見，住於安樂者。」</p>
        <p>作是言已，質多居士語於裸形迦葉曰：「誠然不思議！誠然稀有！是善說正法者耶？出家三十年除裸形、剃髮、拔髮<ewn><a/><note>PTS 辭典譯為「拔髮」，然亦解為以馬尾（之拂塵）拂塵埃之意。</note></ewn>之外，並無所得更勝於人間之法，及足以應<ref cRef="PTS.S.4.301"/>為聖特殊之何等知見，住於安樂。」</p>
        <p>「然而，居士！汝做信士經幾何時耶？」</p>
        <p>「大德！余做信士以來，亦三十年矣。」</p>
        <p>「居士！汝於此三十年，嘗得更勝於人間之法，足以為聖特殊之知見，住於安樂？」</p>
        <p>「大德！在家<ewn><a/><note>原典出於 Kiṁhi no pi siyā bhante「大德！於何無此耶？」之文有一本之脚註作 Gihino pi siyā bhante 故，而如是譯之。</note></ewn>人亦復如是。大德！余自望之間，離諸欲，離不善法，有尋有伺而逮達住於離生喜、樂之初禪。大德！余自望之間，由尋、伺之息滅……逮達住於第二禪。大德！余自望之間，離喜……逮達住於第三禪。大德！余自望之間，由樂之捨棄……逮達住於第四禪。大德！若余果先於世尊而去往時，則世尊對余：『繫縛若存者，則為此所繫縛，質多居士再生來此世界，彼將無此繫縛。』如是懸記非不思議。」</p>
        <p>如是言已，裸形迦葉言於質多居士曰：「誠然不思議！誠然稀有！是正法之善法者。披白衣之在家人，如是得勝於人間之法，及足以為聖特殊之知見，住於安樂。<ref cRef="PTS.S.4.302"/>居士！我將於此教得出家，得受戒。」</p>
        <p>於是，質多居士伴同裸形迦葉，來詣長老比丘等住處，白彼等曰：「諸大德！此裸形迦葉為我等在俗之舊友，求諸長老得出家、受戒。我將為彼之衣服、托鉢食、坐臥具、資助疾病藥物等，努力四項要品之獲得。」</p>
        <p>裸形迦葉即於此教得出家、得受戒。受戒後不久，尊者迦葉，獨自遠離其他，住於不放逸，精進、專心，不久之後為得此，由善家男子之善家，成為出家之身，究竟<ewn><a/><note>N15n0006_p0053a09</note></ewn>無上之梵行（涅槃）。於現法中自證知、實證，逮得而住，證知：「生已盡、梵行已立、應作已作、不為如是再生。」</p>
        <p>尊者迦葉，當即成為阿羅漢之一。</p>
    </body>
    <ps></ps>
</doc>
