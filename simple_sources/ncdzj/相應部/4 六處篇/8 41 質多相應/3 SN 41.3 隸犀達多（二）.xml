<doc>
    <meta/>
    <body>
        <head>
            第三　隸犀達多（二）
        </head>
        <p>爾時，眾多之長老比丘等，住於摩叉止陀安婆陀伽林中。</p>
        <p>其時，質多居士來詣此等長老比丘住處，禮拜彼等，坐於一面。</p>
        <p>坐於一面之質多居士，白長老比丘等曰：「諸大德！長老等請承諾明日受余之食供養。」</p>
        <p>長老比丘等默然應諾。</p>
        <p>時，質多居士知長老比丘等已應諾受供養，即從座起，禮拜彼等，行右繞禮離去。</p>
        <p>時，長老比丘等過此夜後，於翌晨著內衣、持衣、鉢，來至質多居士住處，坐於預設之座。</p>
        <p><ref cRef="PTS.S.4.286"/>六</p>
        <p>質多居士來詣長老比丘住處，禮拜彼等，坐於一面。</p>
        <p>坐於一面之質多居士白尊者長老曰：「大德長老！凡此等之多種見解，起於世間者，或言：『世是常住。』或言：『世是無常。』或言：『世是有限。』或言：『世是無限。』或言：『生命、身體是同一。』或言：『生命、身體是異。』或言：『如來死後存在。』或言：『如來死後不存在。』或言：『如來死後存在、亦不存在。』或言：『如來死後不存在、又非不存在。』等等，凡此六十二見，說於『梵網經』中者。大德！此等諸見，有何者則存此見，無何者則不存此等見耶？」</p>
        <p>斯言時，尊者長老默止。</p>
        <p>二度質多居士……</p>
        <p>三度質多居士白尊者長老曰：「大德！凡此等之多種見解，起於世者，或言：『世是常住。』或言：『世是無常。』或言：『世是有限。』或言：『世是無限。』或言：『生命、身體是同一物。』或言：『生命、身體是異。』或言：『如來死後存在。』或言：『如來死後不存在。』或言：『如來死後存在、亦不存在。』或言：『如來死後不存在、又非不存在。』等，凡此六十二見，說於『梵網經』中者。大德！有何者則存此等見，無何者則不存此等見？」</p>
        <p>三度，尊者長老默止。</p>
        <p>此時偶有尊者隸犀達多，於此比丘眾中是最年輕者。</p>
        <p>時，尊者隸犀達多白尊者長老曰：「大德長老！余願釋質多居士之所問。」</p>
        <p>「隸犀達多！汝可釋答質多居士之所問。」</p>
        <p><ref cRef="PTS.S.4.287"/>一二</p>
        <p>「居士！『大德長老！凡諸種之見解起於世者，或言：「世是常住。」或言：「世是無常……」或言：「如來死後不存在、又非不存在。」等，凡此等六十二見，說於「梵網經」中者，大德！此等諸見，有何者則存在，無何者則不存在？』汝為如是之問耶？」</p>
        <p>「大德！誠然。」</p>
        <p>「居士！凡諸種之見解起於世者，或言：『世是常住。』或言：『世是無常。』或言：『世是有限。』或言：『世是無限。』或言：『生命、身體是同一。』或言『生命、身體是異。』或言：『如來死後存在。』或言『如來死後不存在。』或言：『如來死後存在、又不存在。』或言：『如來死後不存在、又非不存在。』等，凡此等六十二見，說於『梵網經』中者，居士！有己身見者，則存此等之諸見；無己身見者，此等諸見則不存在。」</p>
        <p>「然則，大德！如何有此己身見耶？」</p>
        <p>「居士！此處有無聞之凡夫，尚未會遇聖者，不熟通聖者之法，未修練聖者之法。未會遇善人，不熟通善人之法，未修練善人之法者。以觀色為自己，以自己為有色者，以觀自己為色，色為自己。以受……以想……以行……以觀識為自己，以自己為識者，以識為自己，自己為識。居士！己身見者，當即如是。」</p>
        <p>「然則，大德！如何無此己身見耶？」</p>
        <p>「居士！此處有多聞之聖弟子，已會遇聖者，熟通聖者之法，善修練聖者之法，既會遇善人，熟通善人之法，修練善人之法者，不觀色為自己，不以有色為自己者，亦不觀色有自己，不以自己有色。以受……以想……以行……不觀識為自己，自己為有識者，識有自己，自己有識。居士！無己身見者，當即如是。」</p>
        <p><ref cRef="PTS.S.4.288"/>一五</p>
        <p>「大德！尊者隸犀達多者，由何地來耶？」</p>
        <p>「居士！余來自阿槃提國。」</p>
        <p>「大德！阿槃提國有稱為隸犀達多之良家子，乃吾等未見之友，而已出家。尊者曾見彼否？」</p>
        <p>「唯然，居士！」</p>
        <p>「大德！彼尊者今住何處？」</p>
        <p>作斯言時，尊者隸犀達多沈默。</p>
        <p>「大德！尊者非隸犀達多耶？」</p>
        <p>「誠然，居士！」</p>
        <p>「尊者隸犀達多於摩叉止陀自適，當怡樂於安婆陀伽。余為尊者隸犀達多之衣服、托鉢食、坐臥具、資助疾病之藥物等，努力獲得四項要品。」</p>
        <p>「居士！汝之所言是殊勝。」</p>
        <p>時，質多居士歡喜隨喜隸犀達多之所說，以勝妙之堅軟食物，親手供養長老比丘等，直至彼等滿足辭去為止。</p>
        <p>食已。長老比丘等手放下鉢，起座離去。</p>
        <p>時尊者長老，言於尊者隸犀達多曰：「善哉！友隸犀達多！彼之所問汝為明了，彼之所問，余不明了。然而友隸犀達多！他時如是之所問出現時，當即如汝之明了。」</p>
        <p>時，尊者隸犀達多收藏坐臥具，持衣、鉢，行離摩叉止陀山而去。彼行離摩叉止陀山後，即未嘗再歸來。</p>
    </body>
    <notes/>
    <ps/>
    <notes/>
</doc>
