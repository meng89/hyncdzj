<doc type="for_machine">
    <body>
        <head>
            第七　牛達多
        </head>
        <p>爾時，尊者牛達多住於摩叉止陀山之安婆陀伽林中。</p>
        <p><ref cRef="PTS.S.4.296"/>二</p>
        <p>時，質多居士來詣尊者牛達多住處，禮拜尊者，坐於一面。</p>
        <p>尊者牛達多言坐於一方之質多居士曰：「居士！此無量心解脫，無所有心解脫，空心解脫，無相心解脫，此等諸法是意義有別？抑名辭有別耶？或意義為一，唯名辭有別耶？」</p>
        <p>「大德！或依於事由，此等諸法謂於意義有別，且名辭亦有別，有其事由。大德！又或依於事由，謂此等諸法意義為一，唯有名辭各別，而有其事由。</p>
        <p>然大德！或依於事由，此等諸法謂於意義有別，且名辭亦有別。何者為其事由耶？</p>
        <p>大德！於此有比丘，以與慈俱起之心，滿於一方而住，同於第二、同於第三、同於第四方、上下橫、一切處、於一切情況下、一切具有之世界，與慈俱起，廣大遠行無量而無怨念，無恚念之心遍滿而住。與悲俱起之心……與喜俱起之心……與捨俱起之心住於遍滿一方，同於第二、同於第三、同於第四方、上下橫、一切處、一切情況下、一切具有之世界，與捨俱起，廣大遠行無量而無怨念，無恚念之心遍滿而住。大德！此稱為無量心解脫。</p>
        <p>大德！何者為無所有心解脫耶？大德！於此<ewn><a/><note>參照〔三六〕受相應一九般奢康伽經之一八節。</note></ewn>處有比丘，超越一切識無邊處，『無所有者』，逮達住無所有處。大德！此稱為無所有心解脫。</p>
        <p>大德！何者為空心解脫耶？</p>
        <p>大德！於此有比丘，或入森林、或入樹下、或入空屋，如是思量：『此雖是我，<ref cRef="PTS.S.4.297"/>雖是我有，卻是空。』大德！此稱為空心解脫。</p>
        <p>大德！何者為無相心解脫耶？依於不思惟一切徵相，逮達無相心三昧止住。大德！此稱為無相心解脫。</p>
        <p>大德！或依事由，謂此等諸法意義各別，且其名辭亦有別，此即其事由。</p>
        <p>大德！或依事由，謂此等諸意義為一，惟名辭有別者，以何為其事由耶？</p>
        <p>大德！染欲是作量者，瞋恚是作量者，愚癡是作量者。漏盡之比丘，捨棄此等，如斷根無本之多羅樹，非使生成者，為未來不生之法。大德！於無量心解脫中，知不動心解脫為此等之最第一。然此不動心解脫，為依染欲而空，依瞋恚而空，依愚癡而空。</p>
        <p>大德！染欲是障礙，瞋恚是障礙，愚癡是障礙。漏盡之比丘，捨棄此等，如斷根無本之多羅樹，非使生成者，為未來不生之法。大德！於無所有解脫中，知不動心解脫為此等之最第一。然此不動心解脫，為依染欲而空，依瞋恚而空，依愚癡而空。</p>
        <p>大德！染欲為作相者，瞋恚為作相者，愚癡為作相者。漏盡之比丘，捨棄此等，如斷根無本之多羅樹，非使生成者，為未來不生之法。大德！於無相心解脫中，知不動心解脫為此等最第一。然此不動心解脫，依染欲而空，依瞋恚而空，依愚癡而空。</p>
        <p>大德！或依於事由，謂此等諸法之意義為一，唯名辭各別而已，其事由即在此。」</p>
    </body>
    <ps></ps>
</doc>
