<doc type="for_machine">
    <body>
        <head>
            <ref cRef="PTS.S.4.293"/>
            第六　迦摩浮（二）
        </head>
        <p>爾時，尊者迦摩浮住於摩叉止陀山安婆陀伽林中。</p>
        <p>時，質多居士來詣尊者迦摩浮住處，詣已，坐於一面。</p>
        <p>坐於一面之質多居士，問於尊者迦摩浮曰：「大德！行<ewn><a/><note>參照中部四四有明小經。</note></ewn>有幾種耶？」</p>
        <p>「居士！有三種之行，為：身行、語行、心行是。」</p>
        <p>「善哉，大德！」質多居士歡喜、隨喜尊者迦摩浮之所說，更問於尊者迦摩浮曰：</p>
        <p>「然則，大德！何者為身行？何者為語行？何者為心行耶？」</p>
        <p>「居士！入息出息為身行，尋伺為語行，想、受為心行。」</p>
        <p>「善哉，大德！」質多居士……更致問曰：</p>
        <p>「然則，大德！何故入息出息為身行？何故尋伺為語行？何故想、受為心行耶？」</p>
        <p>「居士！入息出息屬於身，此等之法依縛於身，是故入息出息為身行。居士！先尋求、伺察而後發語，是故尋伺為語行。想、受屬於心，此等之法依縛於心，是故想、受為心行」。</p>
        <p>「善哉，大德！」質多居士……更致問曰：</p>
        <p>「然則，大德！想受滅等至，是如何而有耶？」</p>
        <p><ref cRef="PTS.S.4.294"/>「居士！逮達想受滅之比丘，無如是之念：『我將達想受滅。』『我正達想受滅。』或『我已逮達想受滅。』其心前已修練，自向於此。」</p>
        <p>「善哉，大德！」質多居士……更致問曰：</p>
        <p>「然則，大德！逮達想受滅之比丘，如何之法為第一滅？是身行耶？語行耶？心行耶？」</p>
        <p>「居士！逮達想受滅之比丘，第一滅語行，然後是身行，再次滅心行。」</p>
        <p>「善哉，大德！」質多居士……更致問曰：</p>
        <p>「大德！此人死時果有，此比丘逮達想受滅，如何此等二者之間相異耶？」</p>
        <p>「居士！以此死時為果者，身行滅為輕安，語行滅為輕安，心行滅為輕安也，壽命盡，暖氣熄，諸根毀壞。然而居士！此逮達想受滅之比丘，彼亦身行滅為輕安，語行滅為輕安，心行滅為輕安，然而壽命未盡、暖氣未熄，諸根澄淨。居士！以此人死時之果，此比丘逮達想受滅，此為此等之間之相異。」</p>
        <p>「善哉，大德！」質多居士……更致問曰：</p>
        <p>「然則，大德！如何由想受滅等至之起出耶？」</p>
        <p>「居士！由想受滅等至起出之比丘，無如是之念：『我將由想受滅等至起出。』『我正由想受滅等至起出。』或『我已由想受滅等至起出。』其心前已修練，自然向於此。」</p>
        <p><ref cRef="PTS.S.4.295"/>「善哉，大德！」質多居士……更致問曰：</p>
        <p>「然則，大德！由想受滅等至起出之比丘，如何之法為第一起？身行耶？語行耶？心行耶？」</p>
        <p>「居士！由想受滅起出之比丘，心行於第一起，次為身行，再次為語行。」</p>
        <p>「善哉，大德！」質多居士……更致問曰：</p>
        <p>「大德！由想受滅起出之比丘，觸於幾種之觸耶？」</p>
        <p>「居士！由想受滅起出之比丘，觸有三種之觸，即空觸、無相觸、無願觸是。」</p>
        <p>「善哉，大德！」質多居士……更致問曰：</p>
        <p>「大德！由想受滅等至起出之比丘，心向於何者、傾於何者、趣於何者耶？」</p>
        <p>「居士！由想受滅等至起出之比丘，心向遠離、傾於遠離、趣於遠離。」</p>
        <p>「善哉，大德！」質多居士歡喜、隨喜尊者迦摩浮之所說，更致問尊者迦摩浮曰：</p>
        <p>「大德！於想受滅等至，如何之法有大利益耶？」</p>
        <p>「然則，居士！汝應將先問者置於後問，然則，余可為汝釋答。居士！想受滅等至二種之法，有大利益，即：止、觀是。」</p>
    </body>
    <ps></ps>
</doc>
