<doc>
    <meta/>
    <body>
        <head>
            第五　迦摩浮（一）
        </head>
        <p>一時，尊者迦摩浮住於摩叉止陀山之安婆陀伽林中。</p>
        <p>時，質多居士來詣尊者迦摩浮住處，禮拜尊者，坐於一面。</p>
        <p>尊者迦摩浮告於坐在一面之彼質多居士曰：「居士！</p>
        <p>『無所虧，有白色之覆蓋車以一輻而轉斷流無縛而無苦見來者。』</p>
        <p>作如是言。居士！此所略說之意義，應如何見其詳？」</p>
        <p>「大德！此為世尊之所說示耶？」</p>
        <p>「唯然，居士！」</p>
        <p>「然則，大德！余尋問其意義，且稍待。」</p>
        <p>於是，質多居士少時沈默後，白尊者迦摩浮曰：「『無所虧』，大德！此為諸<ref cRef="PTS.S.4.292"/>戒之別名。</p>
        <p>『有白色之覆蓋』，大德！此為解脫之別名。</p>
        <p>『有一支輻』，大德！此為正念之別名。</p>
        <p>『轉者』，大德！此為進退之別名。</p>
        <p>『車者』，此為四大所造、父母所生、粥飯所積、無常、蝕壞、耗消、破損、潰滅之法，乃此身之別名。</p>
        <p>大德！染欲是苦，瞋恚是苦，愚癡是苦。漏盡之比丘，已拋棄此等，如斷根無本多羅樹，非使生成者，為未來不生之法。是故，漏盡之比丘稱為『無苦』。</p>
        <p>『來者』者，大德！此為阿羅漢之別名。</p>
        <p>『流』者，大德！此為渴愛之別名。漏盡之比丘已拋棄直如斷根，無根本之多羅樹，非使生成者，為未來不生之法故，漏盡之比丘稱為『斷流』。</p>
        <p>大德！染欲為縛，瞋恚為縛，愚癡為縛。漏盡之比丘已拋棄此等，如斷根無本之多羅樹，非使生成者，為未來不生之法。是故，漏盡之比丘稱為『無縛』。</p>
        <p>如是，大德！世尊說：</p>
        <p>『無所虧，有白色之覆蓋車以一輻而轉斷流無縛而無苦見來者。』</p>
        <p>世尊所略說之此句意義，可如是詳知。」</p>
        <p>「居士！此為汝之利得，居士！汝善利得，汝智眼深通於佛語。」</p>
    </body>
    <notes/>
    <ps/>
    <notes/>
</doc>
