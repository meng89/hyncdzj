<doc type="for_machine">
    <body>
        <head>
            第三　舍利弗——拘絺羅　第一（住者）
        </head>
        <p>一時，尊者舍利弗與尊者大拘絺羅，住於波羅奈〔城外〕仙人墮處之鹿苑中。</p>
        <p>時，尊者大拘絺羅於日暮時分，獨從思維而起，來到尊者舍利弗住處，與尊者舍利弗共會見，交換親誠慇懃之話後，坐於一面。</p>
        <p>坐於一面之尊者大拘絺羅，告尊者舍利弗曰：「友舍利弗！如來死後存在耶？」</p>
        <p>「友！『如來死後存在』者，此是世尊所不記說。」</p>
        <p>「然則友！如來死後是不存在耶？」……</p>
        <p><ref cRef="PTS.S.4.385"/>五</p>
        <p>「然則友！如來死後，存在又不存在耶？」……</p>
        <p>「然則友！如來死後，非存在又非不存在耶？」……</p>
        <p>如是問「友！『如來死後存在耶？』汝言：『友！世尊不記說如來死後存在。』……世尊不記說此，是何因？何緣耶？」</p>
        <p>「『如來死後存在』者，友！此則住著於色。『如來死後不存在』，友！此則住著於色。『如來死後存在又不存在』，友！此則住著於色。『如來死後，非存在亦非不存在』，友！此則住著於色。</p>
        <p>『如來死後存在、不存在、存在又不存在、非存在又非不存在。』友！此則住著於受……想……行……識。</p>
        <p><ref cRef="PTS.S.4.386"/>一三</p>
        <p>友！如來不記說此，即是此因、此緣。」</p>
    </body>
    <ps></ps>
</doc>
