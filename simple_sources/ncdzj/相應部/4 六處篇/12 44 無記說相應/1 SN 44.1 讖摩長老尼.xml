<doc type="for_machine">
    <body>
        <head>
            第一　讖摩長老尼
        </head>
        <p>爾時，世尊住舍衛城衛陀林給孤獨長者之遊園。</p>
        <p>其時，偶然讖摩長老尼遊行於拘薩羅國，於舍衛城與沙計多中間之多羅那越賭地方入安居。</p>
        <p>時，波斯匿拘薩羅王由沙計多往舍衛城，於沙計多與舍衛城中間之多羅那越賭取一夜之宿。</p>
        <p>波斯匿拘薩羅王呼一臣曰：「汝，臣下！於此多羅那越睹，如今日余應表敬意〔趨訪〕見沙門或婆羅門。」</p>
        <p>「唯然，唯然，大王！」彼臣應諾波斯匿拘薩羅王，雖察遍多羅那越睹，亦未發現彼波斯匿拘薩羅王以表敬意〔趨訪〕之沙門或婆羅門。</p>
        <p>彼臣見讖摩尼於多羅那越睹入安居。見已，彼至波斯匿拘薩羅王之處，告王曰：「大王！於多羅那越睹無有大王表敬意〔趨訪〕之沙門或婆羅門；但大王！有一名<ref cRef="PTS.S.4.375"/>讖摩比丘尼，是彼世尊、應供、正徧覺者之女弟子，而此大姊謂是：『賢者、能者、多聞之智者、巧說者、善良之即慧者。』揚好名聲，大王可對彼尼表敬意。」</p>
        <p>於是，波斯匿拘薩羅王至彼讖摩比丘尼之處，禮拜彼尼，坐於一方。</p>
        <p>坐於一方之波斯匿拘薩羅王向讖摩比丘尼曰：「大姊！如來死後，猶存在否？」</p>
        <p>「大王！謂『如來死後存在』者，此非世尊之所記說。」</p>
        <p>「然則，大姊！如來死後不存在耶？」</p>
        <p>「大王！謂『如來死後不存在』者，此亦非世尊之所記說。」</p>
        <p>「然則，大姊！如來死後，為存在又不存在耶？」</p>
        <p>「大王！謂『如來死後，存在又不存在』者，此亦非世尊之所記說。」</p>
        <p>「然則，大姊！如來死後為非存在、又非不存在耶？」</p>
        <p>「大王！『如來死後，為非存在或非不存在』，此亦非世尊之所記說。」</p>
        <p>「如是問：『大姊！如來死後存在否？』汝言：『大王！世尊不記說如來死後存在。』……『如來死後不存在耶？』……『如來死後，存在又不存在耶？』……<ref cRef="PTS.S.4.376"/>『如來死後，非存在又非不存在耶？』……世尊對此不為記說者，為何之因？為何之緣耶？」</p>
        <p>「然則，大王！就此反問於汝，依汝認為適當者以回答。</p>
        <p>大王！汝對此以作如何思惟？於汝以誰之計算者、或說印者、或說數者，有能計算恆河之沙：『沙有幾何數量或沙有幾百數量，或沙有幾百千數量耶？』」</p>
        <p>「大姊！否，此不能。」</p>
        <p>「然則，於汝以誰之計算者、或說印者、或說數者，有能計算大海之水：『水有幾何計量，或水有幾百斗量，或水有幾百千斗量耶？』」</p>
        <p>「大姊！否，此為不能。」</p>
        <p>「此何故耶？」</p>
        <p>「大姊！海量大而甚深，不可測，難計量。」</p>
        <p>「是於此同理，大王！無論以如何之色示如來，如來對此色已捨棄，如斷其根，〔切斷〕多羅樹之幹，非為存在者，是未來之不生者。大王！如來譬如大海，脫離色之測量，甚深、不可測、難計量。故不適言如來死後是存在；亦不適言如來死後不存在；亦不適言如來死後，存在又不存在；亦不適言如來死後，不存在又非不存在。</p>
        <p><ref cRef="PTS.S.4.377"/>一六～一九</p>
        <p>無論以如何之受……以如何之想……以如何之行……以如何之識示如來，如來對此受……想……行……識已予捨棄……大王！如來譬如大海，脫離受之測量……脫離想之測量……脫離行之測量……脫離識之測量，甚深、不可測、是難量。故不適謂：如來死後存在；亦不適謂：如來死後，不存在；亦不適謂：如來死後，存在又不存在；亦不適謂：如來死後，非存在又非不存在。」</p>
        <p>時，波斯匿拘薩羅王歡喜、隨受讖摩比丘尼之所說，從座而起，禮拜彼尼，行右繞禮後離去。</p>
        <p>波斯匿拘薩羅王其後至世尊之住處，禮拜世尊坐於一面。</p>
        <p>坐於一面之波斯匿拘薩羅王，白世尊曰：「大德！如來死後存在否？」</p>
        <p><ref cRef="PTS.S.4.378"/>「大王！『如來死後存在』者，此是余所未記說。」</p>
        <p>「然則，大德！如來死後不存在耶？」</p>
        <p>「大王！『如來死後，不存在』者，此亦非余所記說。」</p>
        <p>然則，大德！……（參照九、十兩節）</p>
        <p>「大德！問『如來死後，存在耶？』答以：『大王！余未記說如來死後之存在。』……『如來死後不存在耶？』……『如來死後，存在又不存在耶？』……『如來死後，非存在又非不存在耶？』……大德！世尊對此未予記說者，其為何因？為何其緣耶？」</p>
        <p>「然則，大王！就此反問於汝，依汝認為適當者以作返答。</p>
        <p>大王！汝對此作如何思惟？於汝以誰之計算者、或說印者、或說數者，對恆河之沙……（參照一三節）</p>
        <p>然則，於汝以誰之計算者、或說印者、或說數者、以能計算大海之水……（參照一四節）</p>
        <p><ref cRef="PTS.S.4.379"/>三〇～三四</p>
        <p>同於此理，大王！以如何之色……以如何之受……以如何之想……以如何之行……以如何之識，以示如來，如來對此已予捨棄……故不適謂：如來死後存在……不存在……存在又不存在……非存在又非不存在。」</p>
        <p>「大德！殊妙哉！大德！稀有哉！師之女弟子於此第一之句，意義與意義、文言與文言，相接近、相親和，皆無相違。</p>
        <p>大德！於此，余一時曾至讖摩比丘尼之處，以問此義；彼大姊亦為余與世尊同是以此句此文，說明此義。殊妙哉！大德！稀有哉！大德！師與女弟子於此第一之句，意義與意義、文言與文言，相接近、相親和，皆無相違。大德！今吾等欲離去，吾等多作務、多所作。」</p>
        <p>「大王！如今，即汝當作之時。」</p>
        <p><ref cRef="PTS.S.4.380"/>三七</p>
        <p>於是，波斯匿拘薩羅王歡受隨喜世尊之所說，即從座起，禮拜世尊，右繞離去。</p>
    </body>
    <ps></ps>
</doc>
