<doc type="for_machine">
    <body>
        <head>
            第十　阿難（我是有）
        </head>
        <p>時，婆蹉姓之普行沙門，來至世尊住處，與世尊共會面……</p>
        <p>坐於一面之婆蹉姓普行沙門，白世尊曰：「尊瞿曇！我是有者如何？」</p>
        <p>作如是言時，世尊默然。</p>
        <p>「然則，尊瞿曇！我是無者如何？」</p>
        <p>世尊再次默然。於是，婆蹉姓普行沙門即從座起而離去。</p>
        <p>時，婆蹉姓普行沙門離去未久，尊者阿難白世尊曰：「大德！何故世尊對婆蹉姓普行沙門之質問，不予回答耶？」</p>
        <p>「阿難！余若對婆蹉姓普行沙門之問：『我是有耶？』答為『我是有』者，阿難！此則與常住論者之彼沙門婆羅門等相同。</p>
        <p>然而，阿難！又余若對婆蹉姓普行沙門之問：『我是無耶？』答為『我是無』<ref cRef="PTS.S.4.401"/>者，阿難！此則與斷滅論者之彼沙門婆羅門等相同。</p>
        <p>阿難！余若對婆蹉姓普行沙門之問：『我是有耶？』答為『我是有』者，則順應余以智慧所發現之『一切法是無我』否？」</p>
        <p>「大德！不然。」</p>
        <p>「阿難！余若對婆蹉姓普行沙門之問：『我是無耶？』答為：『我是無。』者，阿難！此愚昧之婆蹉姓以『先前余非有我耶？其我如今則無。』則更增迷卻。」</p>
    </body>
    <ps></ps>
</doc>
