<doc>
    <meta/>
    <body>
        <head>
            第一　涅槃
        </head>
        <p>爾時，尊者舍利弗住摩揭陀國之那羅迦村。</p>
        <p>時，閻浮車<a n="1"/>普行沙門，來詣尊者舍利弗住處，與尊者舍利弗會釋，交談親愛慇懃之話後，坐於一面。</p>
        <p>坐於一面之閻浮車普行沙門，白尊者舍利弗曰：「友舍利弗！所謂：『涅槃、涅槃』者，友！何者為涅槃耶？」「友，凡貪欲之壞滅、瞋恚之壞滅、愚癡之壞滅，此稱之謂涅槃。」</p>
        <p>「然則，友！有實現此涅槃之道耶？有行道耶？」</p>
        <p>「友！有實現此涅槃之道，有行道也。」</p>
        <p><ref cRef="PTS.S.4.252"/>五</p>
        <p>「然則，友！何為實現此涅槃之道耶？何為行道耶？」</p>
        <p>「友！此八支聖道正是實現此涅槃之道。即正見、正思惟、正語、正業、正命、正精進、正念、正定是。友！此為實現行此涅槃之道。」</p>
        <p>「友！實現此涅槃之道是善，行道是善。又足於精勤。」</p>
    </body>
    <notes/>
    <ps/>
    <notes>
        <note n="1">食閻浮果之意，於雜阿含經一八卷一經有「閻浮車」。於註釋，註為長老（可能是舍利弗）之甥 Jambukhādaka 普行沙門，是名闡怒沙門。即舍利弗長老之甥普行沙門嗜好食閻浮果而得是名。</note>
    </notes>
</doc>
