<doc>
    <meta/>
    <body>
        <head>
            第三　法語者
        </head>
        <p>「友！舍利弗！誰為世<a n="1"/>之法語者？誰為世之善行者？誰為世之善到者耶？」</p>
        <p>「友！於凡世為說貪欲捨棄法，說瞋恚捨棄法，說愚癡捨棄法者，此等為世之<ref cRef="PTS.S.4.253"/>法語者。</p>
        <p>友！凡為實行捨棄貪欲，實行捨棄瞋恚，實行捨棄愚癡者，此等為世之善行者。</p>
        <p>友！若諸人捨棄貪欲，斷其根，如多羅樹之無頭，成為非生者，成未來不生之法。捨棄瞋恚……愚癡，斷其根，如多羅樹之無頭，成為非生者，屬未來不生之法，此等為世之善到者。」</p>
        <p>「唯然，友！有行道，有此捨棄貪欲、瞋恚、愚癡捨棄之道耶？」</p>
        <p>「友！有行道，有此捨棄貪欲、瞋恚、愚癡之道。」</p>
        <p>「友！何者為行道？何者為捨棄此貪欲、瞋恚、愚癡之道耶？」</p>
        <p>「友！此八支聖道正是捨棄此貪欲、瞋恚、愚癡之道。即：正見、正思惟……正定是。友！此為捨棄此貪欲、瞋恚、愚癡之道，此為行道也。」</p>
        <p>「友！此捨棄貪欲、瞋恚、愚癡之道為善，行道為善。友舍利弗！又足以精勤。」</p>
    </body>
    <notes/>
    <ps/>
    <notes>
        <note n="1">dhammavādin, supatipanna, sugata 說法者，善實行，善到達（善逝）之意，雜阿含經一八卷一經為：「善說法者，世間正向，世間善逝。」</note>
    </notes>
</doc>
