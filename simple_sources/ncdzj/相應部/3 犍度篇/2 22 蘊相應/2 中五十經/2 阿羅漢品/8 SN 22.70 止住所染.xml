<doc>
    <meta/>
    <body>
        <head>
            〔七〇〕第八　止住所染
            <a n="1"/>
        </head>
        <p>〔爾時，世尊〕在舍衛城……乃至……</p>
        <p>坐於一面之彼比丘，白世尊曰：</p>
        <p>「大德！願請為我略說法要，我願從世尊聽聞法……乃至……專精而住。」</p>
        <p>「比丘！汝止住於所染者，應斷欲。」</p>
        <p>「世尊！承知矣，善逝！承知矣。」</p>
        <p>「比丘！汝如何廣解我所略說之義耶？」</p>
        <p>「大德！色是止住於所染，於此應斷欲，受……想……行……識是止住於所染，我於此應斷欲。</p>
        <p>大德！我如是廣解世尊所略說之義。」</p>
        <p>「比丘！善哉、善哉！比丘！善廣解我所略說之義。比丘！色是止住於所染，汝於此應斷欲，受……想……行……識是止住於所染，汝於此應斷欲。</p>
        <p>比丘！應如是廣觀我所略說之義。」</p>
        <p>時……乃至……彼比丘得成阿羅漢。</p>
    </body>
    <notes/>
    <ps/>
    <notes>
        <note n="1">漢譯雜阿含經卷一（大正藏二．四a）。</note>
    </notes>
</doc>
