<doc>
    <meta/>
    <body>
        <head>
            〔六三〕第一　取
            <a n="1"/>
        </head>
        <p>〔爾時，世尊〕在舍衛城……乃至……</p>
        <p>時，有一比丘，來詣世尊住處。詣已，敬禮世尊，坐於一面。</p>
        <p>坐於一面之比丘，白世尊曰：</p>
        <p>「大德世尊！願請為我略說法要。我願從世尊聽聞法，獨自靜居、不放逸、熱誠、專精而住。」</p>
        <p>「比丘！執取時，則為魔所縛，不執取時，則由波旬解脫。」</p>
        <p><ref cRef="PTS.S.3.74"/>「世尊！〔我〕承知矣，善逝！〔我〕承知矣。」</p>
        <p>「比丘！汝於我略說之義如何作廣解耶？」</p>
        <p>「大德！執取色時，則為魔所縛，不執取時，即由波旬解脫。執取受時，即為魔所縛，不執取時，則由波旬解脫。執取想……行……識時，則為魔所縛，不執取時，則由波旬解脫。</p>
        <p>大德！我如是廣解世尊所略說之義。」</p>
        <p>六<a n="2"/></p>
        <p>「比丘！善哉、善哉！比丘！善能廣解我所略說之義。比丘！執取色時，則為魔所縛，不執取時，則由波旬解脫。執取受……想……行……識時，則為魔所縛，不執取時，則由波旬解脫。</p>
        <p>比丘！應如是廣觀我所略義之義。」</p>
        <p>時，彼比丘歡喜、隨善世尊之所說。即從座而起，敬禮、右繞<a n="3"/>世尊而去。</p>
        <p>時，彼比丘獨自靜居、不放逸、熱誠、專精不久而住，善男子之正當出家，以出家之本意，於現法無上梵行究竟具足自證知、現證而住。證知：生已盡、梵行已立、所作已辦、不受後有。</p>
        <p>彼比丘得成阿羅漢。</p>
    </body>
    <notes/>
    <ps/>
    <notes>
        <note n="1">漢譯雜阿含經卷一（大正藏二．四b）。</note>
        <note n="2">原本節號錯誤，今不改訂。</note>
        <note n="3">「行右繞」，原本逸脫。</note>
    </notes>
</doc>
