<doc>
    <meta/>
    <body>
        <head>
            〔八五〕第三　焰摩迦
            <a n="1"/>
        </head>
        <p>爾時，具壽舍利弗，住舍衛城祇樹林給孤獨園。</p>
        <p>時，有比丘名為焰摩迦起如是惡見，〔謂：〕「我如解世尊所說之法者，漏盡比丘，身壞、命終而斷滅無有。」</p>
        <p>眾多比丘聞名為焰摩迦比丘起如是惡見，〔謂：〕「我如解世尊……無有。」</p>
        <p>時，彼諸比丘來到具壽焰摩迦之處，到而與焰摩迦俱交談慶慰、可歡喜、感銘之語，而坐於一面。</p>
        <p>坐至一面彼諸比丘言具壽焰摩迦曰：</p>
        <p><ref cRef="PTS.S.3.110"/>「友焰摩迦！汝起如是惡見，真實耶？〔謂：〕『如解世尊所說之法者，漏盡比丘身壞、命終而斷滅無有。』」</p>
        <p>「友等！如是我解所說之法，〔謂：〕『漏盡比丘身壞、命終而斷滅無有。』」</p>
        <p>「友，焰摩迦！勿作如是言，勿讒誣世尊，讒誣世尊者不善，世尊不曾如是說，〔謂：〕『漏盡比丘身壞、命終而斷滅無有。』」</p>
        <p>彼諸比丘如是說已，具壽焰摩迦仍執著妄取現貪而說：「我如解世尊所說之法者，漏盡比丘身壞、命終而斷滅無有！」</p>
        <p>彼諸比丘，不能使具壽焰摩迦離此惡見，時，諸比丘，則從座起，來到具壽舍利弗之處。到而言於舍利弗曰：</p>
        <p>「友舍利弗！名焰摩迦比丘，起如是惡見，〔謂：〕『我如解世尊所說之法者，漏盡比丘身壞、命終而斷滅無有。』具壽舍利弗！願憐愍故，請到焰摩迦比丘之處。」</p>
        <p>具壽舍利弗，默然聽許。</p>
        <p>時，具壽舍利弗，於暮時從宴默而起，即到具壽焰摩迦之處，到而與具壽焰摩迦俱相交談慶慰……乃至……</p>
        <p>坐於一面之具壽舍利弗，言於具壽焰摩迦曰：</p>
        <p><ref cRef="PTS.S.3.111"/>「友焰摩迦！汝起如是惡見者，真實耶？〔謂：〕『我如解世尊所說之法者，漏盡比丘身壞、命終即斷滅無有。』」</p>
        <p>「友！我如是解世尊所說之法，〔謂：〕『漏盡比丘身壞、命終斷滅無有。』」</p>
        <p>「友焰摩迦！於汝意如何，色是常耶？是無常耶？」</p>
        <p>「友！是無常。」</p>
        <p>「受……想……行……識是常耶？是無常耶？」</p>
        <p>「友！是無常。」</p>
        <p>「是故於此處……乃至……</p>
        <p>如是觀者，即知……不更受後有。</p>
        <p>友焰摩迦！於汝意如何？見如來是色耶？」</p>
        <p>「友！不也。」</p>
        <p>「見如來是受……想……行……識耶？」</p>
        <p>「友！不也。」</p>
        <p>「友焰摩迦！汝意如何？見於色中有如來耶？」</p>
        <p>「友！不也。」</p>
        <p>「見離色有如來耶？」</p>
        <p>「友！不也。」</p>
        <p>受中……離受……</p>
        <p>想中……離想……</p>
        <p>行中……離行……</p>
        <p>「見於識中有如來耶？」</p>
        <p>「友！不也。」</p>
        <p>「見離識有如來耶？」</p>
        <p>「友！不也。」</p>
        <p>「友焰摩迦！汝意如何？見如來是色<a n="2"/>、受、想、行、識耶？」</p>
        <p>「友！不也。」</p>
        <p><ref cRef="PTS.S.3.112"/>三三</p>
        <p>「友焰摩迦！汝意如何！見如來是無色、無受、無想、無行、無識耶？」</p>
        <p>「友！不也。」</p>
        <p>「友焰摩迦！此處於現法、真實、如應<a n="3"/>如來為無所得。汝能記說而言：『我如解世尊所說之法者，漏盡比丘身壞、命終是斷滅無有』耶？」</p>
        <p>「友舍利弗！我於先無知故，以起彼惡見。今聞具壽舍利弗之說法，則斷彼惡成見，於法則現觀。」</p>
        <p>「友焰摩迦！有如是問汝者，〔謂：〕友焰摩迦比丘！漏盡之阿羅漢身壞、命終為如何耶？友焰摩迦！有如是問者，當如何答耶？」</p>
        <p>「友！有如是問我者，〔謂：〕……為如何耶？友！有如是問者，則如是答，〔謂：〕友！色是無常，無常者則是苦，苦者則已滅、已沒。受、想、行、識是無常，無常者則是苦，苦者則已滅、已沒。友！有如是問者，則如是作答。」</p>
        <p>「善哉、善哉！友焰摩迦！友焰摩迦！然則當為汝說譬，則得廣知。</p>
        <p>友焰摩迦！譬如有居士，或居士之子，富裕而財多、物多具足守護。有一人，<ref cRef="PTS.S.3.113"/>欲彼之無益、不利、不安穩、欲奪〔彼〕命。彼如是思惟：『此居士或居士子，富裕財多、物多，具足守護。以力不易奪其命，我宜強入以奪命。』彼則到彼居士或居士子之處，作如是言曰：『尊者！我奉侍汝。』彼居士或居士子令彼奉侍。彼奉侍早起晚睡，事敬，愛語令喜悅。彼居士或居士子，信<a n="4"/>彼為親友，信彼為心友而信賴彼。友！彼人如是，此居士或居士子，思惟信賴我之時，見彼獨居，則以利刀以奪其命。</p>
        <p>友焰摩迦！汝意如何！彼人到此居士或居士子之處，到而如是言：『尊者！我奉侍汝』之時，彼為害者耶？為害者而且不知為我害者耶？</p>
        <p>彼奉侍早起晚睡、事敬、愛語以令喜悅時，彼乃為害者耶？為害者而且不知為我害者耶？</p>
        <p>見彼之獨居，以利刀奪其命時，彼為害者耶？為害者而且不知為我害者耶？」</p>
        <p>「友！如是。」</p>
        <p>「友！如是無聞凡夫，不見聖人，不知聖人之法，不順聖人之法，不見善知識，不知善知識之法，不順善知識之法，故觀色是我，我以色有，我中有色，色中有我。<ref cRef="PTS.S.3.114"/>觀受……想……行……識是我，我以識有，我中有識，識中有我。</p>
        <p>彼不如實知無常之色，色為無常，不如實知無常之受，受為無常，不如實知無常之想……行為無常，不如實知無常之識，識為無常。</p>
        <p>不如實知苦為色，色為苦，不如實知苦為受……想……行……識為苦。</p>
        <p>不如實知無我之色，色為無我，不如實知無我之受……想……行……識，識為無我。</p>
        <p>不如實知有為之色，色為有為，不如實知有為之受……想……行……識，識為有為。</p>
        <p>不如實知害者之色，色為害者，不如實知害者之受……想……行……識為害者。</p>
        <p>彼攝持<a n="5"/>依色執為我體。攝持依執受……想……行……識為我體。彼依執此五取蘊，以資長夜不利、苦惱。</p>
        <p>友！有聞之聖弟子，以見聖人……乃至……順善知識之法，不觀色是我，我以色有，我中有色，色中有我。不觀受……想……行……識是我，我以識有，我中有識，識中有我。</p>
        <p><ref cRef="PTS.S.3.115"/>五一</p>
        <p>彼如實知無常之色為色是無常，如實知無常之受……想……行……識，為識是無常。</p>
        <p>如實知苦之色為色是苦，如實知苦之受……想……行……識，為識是苦。</p>
        <p>如實知無我之色為色是無我。如實知無我之受……想……行……識，為識是無我。</p>
        <p>如實知有為之色為色是有為，如實知有為之受……想……行……識為識是有為。</p>
        <p>如實知害者之色為色是害者。如實知害者之受……想……行……識，為識是害者。</p>
        <p>彼不攝持不依色執為我體。不攝持不依受……想……行……識，執為我體。彼不依執此五取蘊而資長夜利益、安樂。」</p>
        <p>「友舍利弗！若諸具壽如是哀愍，欲利益以教導、教誡同梵行者，則等於此。我於此<a n="6"/>聞具壽舍利弗所說法，無取著，由諸漏得心解脫。」</p>
        <p>具壽舍利弗如是說已。具壽焰摩迦喜悅，而歡喜具壽舍利弗之所說。</p>
    </body>
    <notes/>
    <ps/>
    <notes>
        <note n="1">漢譯雜阿含經卷五（大正藏二．三〇c）。</note>
        <note n="2">「色」，原本 rūpā 是 rūpaṁ 之誤。</note>
        <note n="3">「如應」，原本 thetato 是 tathato 之誤。</note>
        <note n="4">「信」，原本及暹羅本皆 daheyya 由原註 saddaheyya 改之。</note>
        <note n="5">「攝持」，原本 adhiṭṭāti 是 adhiṭṭhāti 之誤。</note>
        <note n="6">原本 idaṁ ce 是 idaṁ ca 之誤。</note>
    </notes>
</doc>
