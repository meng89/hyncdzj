<doc type="for_machine">
    <body>
        <head>
            〔八四〕第二　低舍
            <ewn>
                <a/>
                <note>漢譯雜阿含經卷十（大正藏二．七一a）。</note>
            </ewn>
        </head>
        <p>〔爾時，世尊〕住舍衛城……乃至……</p>
        <p>爾時，具壽低舍乃世尊之從弟，言眾多之比丘曰：</p>
        <p>「友等！我身倦怠，不明諸方，不分別法，我心纏於惛眠，不樂修梵行，於法疑惑。」</p>
        <p>時，眾多之比丘，來詣世尊之住處。詣已，敬禮世尊，坐於一面。</p>
        <p>坐於一面之彼諸比丘，白世尊曰：</p>
        <p>「大德！世尊之從弟具壽低舍，言眾多之比丘曰：『友等！我身倦怠，不明諸方，不分別法，我心纏於惛眠，不樂修梵行，於法疑惑。』」</p>
        <p>時，世尊告一比丘曰：</p>
        <p>「比丘！汝以我名往告比丘低舍，謂：『友低舍！師呼汝。』」</p>
        <p>「唯然，大德！」彼比丘應諾世尊，則到具壽低舍之處，到已而以言具壽低舍曰：「友低舍！師呼汝。」</p>
        <p>「唯然！友。」具壽低舍應諾彼比丘，則來詣世尊之處。詣而敬禮世尊，坐於一面。</p>
        <p>坐一面時，世尊言具壽低舍曰：</p>
        <p><ref cRef="PTS.S.3.107"/>「低舍！汝言於眾多之比丘：『友等！我身倦怠……乃至……於法疑惑』，真實耶？」</p>
        <p>「唯唯，大德！」</p>
        <p>「低舍！於汝意如何，若於色不離貪、不離欲、不離愛、不離渴、不離熱煩、不離渴愛者，彼色之變易、變異而生愁、悲、苦、憂、惱耶？」</p>
        <p>「大德！如是。」</p>
        <p>「善哉、善哉！低舍，低舍！正如是於色不離貪。於受……想……行不離貪……彼行之變易、變異而生愁、悲、苦、憂、惱耶？」</p>
        <p>「大德！如是。」</p>
        <p>「善哉、善哉！低舍、低舍！正如是於行不離貪，於識不離貪、不離欲、不離愛、不離渴、不離熱煩、不渴愛者，彼識之變易、變異而生愁、悲、苦、憂、惱耶？」</p>
        <p>「大德！如是。」</p>
        <p>「善哉、善哉！低舍、低舍！正如是於識不離貪。</p>
        <p>低舍！於汝意如何！若於色離貪、離欲、離愛、離渴、離熱煩，離渴愛者，彼色之變易、變異而生愁、悲、苦、憂、惱耶？」</p>
        <p>「大德！不也。」</p>
        <p><ref cRef="PTS.S.3.108"/>一七</p>
        <p>「善哉、善哉！低舍、低舍！如是於色離貪。於受……想……行離貪……於識離貪、離欲、離愛、離渴、離熱煩、離渴愛者，彼識之變易、變異而生愁、悲、苦、憂、惱耶？」</p>
        <p>「大德！不也。」</p>
        <p>「善哉、善哉！低舍、低舍！正如是於識離貪。</p>
        <p>低舍！汝於意如何？色是常耶？是無常耶？」</p>
        <p>「大德！是無常。」</p>
        <p>「受……想……行……識是常耶？是無常耶？」</p>
        <p>「大德！是無常。」</p>
        <p>「故於此處……乃至……</p>
        <p>如是觀……知……乃至……不更受後有。</p>
        <p>低舍！譬如有二男子，一男子不知路，一男子知路。不知路之男子，問知路之男子。彼言曰：『男子！此路如是。從此道須臾赴往。從此道須臾往者，則見二道。然則，當捨左道以從右道。從此道須臾往赴。從此道須臾往者，則見大叢林。從此道須臾往赴。從此道須臾往者，則見甚大而深之沼澤。從此道須臾往赴。從此道須臾往者，則見嶮峻。從此道須臾往赴。從此道須臾往者，則見平坦安樂之地。』</p>
        <p>低舍！我為示其義，以說此譬喻，此義如是。</p>
        <p>低舍！不知路之男子者，名為凡夫。低舍！知路之男子者，名為如來、應供、正等覺者。</p>
        <p><ref cRef="PTS.S.3.109"/>二九</p>
        <p>低舍！二路者，名為疑惑。左道者，名為八邪道分。〔謂：〕邪見……乃至……邪定。低舍！右路者，名為八正道分，〔謂：〕正見……乃至……正定。</p>
        <p>低舍！大叢林者，名為無明。低舍！甚大而深之沼澤者，名為諸欲。嶮峻者，名為忿、怒、憂悲是。低舍！平坦安樂之地者，名為涅槃。</p>
        <p>低舍！當歡喜，低舍！當歡喜我所教授，我所攝受、我所教誡。」</p>
        <p>世尊如是說已。具壽低舍乃喜悅，歡喜世尊之所說。</p>
    </body>
    <ps></ps>
</doc>
