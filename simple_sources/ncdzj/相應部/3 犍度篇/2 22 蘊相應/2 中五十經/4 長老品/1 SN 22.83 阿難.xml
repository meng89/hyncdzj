<doc type="for_machine">
    <body>
        <head>
            〔八三〕第一　阿難
            <ewn>
                <a/>
                <note>漢譯雜阿含經卷十（大正藏二．六六a）。</note>
            </ewn>
        </head>
        <p>如是我聞。爾時，具壽阿難，住舍衛城祇樹林給孤獨園。</p>
        <p>於此，具壽阿難告諸比丘曰：「友，諸比丘！」</p>
        <p>「友！唯然。」彼諸比丘<ewn><a/><note>「彼」，原本 ti 是 te 之誤。</note></ewn>應諾具壽阿難。</p>
        <p>具壽阿難曰：</p>
        <p>「具壽富留那彌多羅尼子，於我等新參時，為所饒益極多。彼教誡我等，則以如是之教誡，謂：</p>
        <p>『友阿難！計取故有我，不取者則不計。</p>
        <p>以何計取故有我？不取者則不計耶？</p>
        <p>以計取色故有我，不取者則不計。以計取受……想……行……識故有我，不取者則不計。</p>
        <p>友阿難！譬如男女之壯年少年而好裝飾者，於清淨潔白之明鏡，及於明澄之水鉢，以觀察自己之面相時，取之故見，不取者則不見。如是，友阿難！以取色故有我，不取者則不計。以計取受……想……行……識故有我，不取者則不計。</p>
        <p>友阿難！汝於意如何？色是常耶？是無常耶？』</p>
        <p>『友！是無常。』</p>
        <p>『受……想……行……識是常耶？是無常耶？』</p>
        <p>『友！是無常。』</p>
        <p>『故於此處……乃至……</p>
        <p>如是觀……知更不受後有。』</p>
        <p><ref cRef="PTS.S.3.106"/>一三</p>
        <p>具壽富留那彌多羅尼子，於我等新參時，為所饒益極多。彼以教誡我等，則以如是之教誡，我由具壽富留那彌多羅尼子聞此說法，於法現觀。」</p>
    </body>
    <ps></ps>
</doc>
