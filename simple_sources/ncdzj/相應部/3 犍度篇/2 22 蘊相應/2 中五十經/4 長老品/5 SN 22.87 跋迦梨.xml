<doc>
    <meta/>
    <body>
        <head>
            〔八七〕第五　跋迦梨
            <a n="1"/>
        </head>
        <p>如是我聞。爾時，世尊住王舍城竹林迦蘭陀迦園。</p>
        <p>其時，具壽跋迦梨住陶師之家，患重疾病而甚痛苦。</p>
        <p>時，具壽跋迦梨告諸侍者言：</p>
        <p>「友等！去詣世尊之住處，詣而以我語頭面頂禮世尊足而白言：『大德！跋迦梨比丘，患重疾病困苦，彼以頭面禮世尊足。』再如是白之：『大德世尊！願以哀愍故，請來跋迦梨之處。』」</p>
        <p>「唯唯，友！」彼諸比丘，應諾具壽跋迦梨，去而詣世尊之住處。詣而敬禮世尊，坐於一面。</p>
        <p>坐於一面之彼諸比丘白世尊曰：</p>
        <p>「大德！跋迦梨比丘，患重疾病而甚痛苦，彼以頭面禮世尊足。復言曰：『大德！願以哀愍故，請來跋迦梨之處。』」</p>
        <p>世尊默然而聽許。</p>
        <p>時，世尊著下衣、持鉢、衣，往具壽跋迦梨之處。</p>
        <p><ref cRef="PTS.S.3.120"/>七</p>
        <p>具壽跋迦梨，遙見世尊來，見而起牀。</p>
        <p>時，世尊言跋迦梨曰：</p>
        <p>「止止！具壽跋迦梨，勿起牀！此處有設座，我坐此處。」</p>
        <p>世尊坐於所設之坐。</p>
        <p>坐而世尊言具壽跋迦梨曰：</p>
        <p>「跋迦梨！堪忍否？足否？苦受之損為不增耶？知損失而不知增長耶？」</p>
        <p>「大德！不忍、不足，苦受增而不損，知增長而不知損失。」</p>
        <p>「跋迦梨！有少分之惡作否？有少分之追悔否？」</p>
        <p>「大德！實不少惡作，不少追悔！」</p>
        <p>「跋迦梨！汝於自戒有所責否？」</p>
        <p>「大德！我於自戒無所責。」</p>
        <p>「跋迦梨！若於自戒無所責者，有何惡作，有何追悔？」</p>
        <p>「大德！欲詣見世尊已久，但雖欲往見世尊，唯我身缺乏力。」</p>
        <p>「止止！跋迦梨！何必見此爛壞之身。跋迦梨！得見法者則見我，見我者乃見法。跋迦梨！見法則見我，見我乃見法。</p>
        <p>跋迦梨！汝意如何！色是常耶？是無常耶？」</p>
        <p><ref cRef="PTS.S.3.121"/>「大德！是無常。」</p>
        <p>「受……想……行……識是常耶？是無常耶？」</p>
        <p>「大德！是無常。」</p>
        <p>「是故於此處……如是觀者，則知……不再受後有。」</p>
        <p>時，世尊以此教法，教導具壽跋迦梨，則從座起，而向鷲峰山去。</p>
        <p>時，世尊離去後未久，而告諸侍者言：</p>
        <p>「友等！以牀載我至仙人黑石窟，如我應如何思命終於屋內耶？」</p>
        <p>「唯唯，友！」彼諸比丘應諾具壽跋迦梨，即以牀載具壽跋迦梨到仙人黑石窟。</p>
        <p>時，世尊於日分之餘，及斯夜住鷲峰山。</p>
        <p>時，有二天神於深夜現殊妙之色相，徧照鷲峰山，來詣世尊之住處……乃至……立於一面。</p>
        <p>立於一面之一天神白世尊曰：</p>
        <p>「大德！跋迦梨比丘思念解脫。」</p>
        <p>第二天神白世尊曰：</p>
        <p>「大德！彼必善解脫而解脫。」</p>
        <p>二天神如是言，如是而敬禮世尊，右繞即滅其處。</p>
        <p>時，世尊於斯夜過後，告諸比丘言：</p>
        <p>諸比丘！當往跋迦梨之處。往而如是言跋迦梨曰：「友跋迦梨！世尊聞二天神<ref cRef="PTS.S.3.122"/>之語，昨夜有二天神，深夜現殊妙之色相，徧照鷲峰山，詣世尊之住處，詣而敬禮世尊立於一面。友！立一面之一天神白世尊言：『大德！跋迦梨比丘思念解脫。』第二天神白世尊言：『大德！彼必善解脫<a n="2"/>而解脫。』友跋迦梨！世尊於汝作如是言：『跋迦梨！勿畏怖，跋迦梨！勿畏怖。汝之死非惡，汝之命終非惡。』」</p>
        <p>「唯然，大德！」彼諸比丘！應諾世尊，而往具壽跋迦梨之處。往而言具壽跋迦梨曰：</p>
        <p>「友跋迦梨！世尊聞二天神之語……」</p>
        <p>時，具壽跋迦梨告諸侍者曰：</p>
        <p>「友等！我由牀下。我如何以想坐高座而聆聞彼世尊之教耶？」</p>
        <p>「唯唯，友！」彼諸比丘應諾具壽跋迦梨，則扶具壽跋迦梨下牀。</p>
        <p>「友！昨夜有二天神，於深夜……乃至……立於一面。友，立於一面之一天神白佛言：『大德！跋迦梨比丘思解脫。』第二天神白世尊言：『大德！彼善解脫而解脫。』友跋迦梨！世尊對汝如是言：『跋迦梨！勿畏怖，跋迦梨<a n="3"/>！勿畏怖，汝之死非惡，汝之命終非惡。』」</p>
        <p>「友等！然則當以我語頭面頂禮世尊之足而白言：『大德！跋迦梨比丘患重疾病而甚痛苦。』以頭面頂禮彼世尊之足，而作如是白言：『大德！色是無常，我不猶豫，無常則苦者不疑惑。無常、苦變易之法，我於此無欲、無貪、無愛而不疑惑。<ref cRef="PTS.S.3.123"/>大德！受是無常，我不猶豫……乃至……想……行……無常我不猶豫。無常則苦，我不疑惑。無常、苦變易之法，我於此無欲、無貪、無愛而不疑惑。』」</p>
        <p>「唯唯，大德！」彼諸比丘應諾具壽跋迦梨而去。</p>
        <p>時，諸比丘離去未久，具壽跋迦梨以執持刀。</p>
        <p>時，彼諸比丘！來詣世尊之住處，詣而坐於一面。一面坐之彼諸比丘，白世尊曰：</p>
        <p>「大德！跋迦梨比丘患重疾病甚是痛苦。彼以頭面頂禮世尊之足，復作如是白言：『大德！色是無常，我不猶豫，無常則苦，我不疑惑。無常、苦變易之法，我於此無欲、無貪、無欲而不疑惑。受……想……行……識是無常，我不猶豫，無常則苦，不為疑惑。無常、苦變易之法，我於此無欲、無貪、無愛而不疑惑。』」</p>
        <p>時，世尊告諸比丘言：</p>
        <p>「諸比丘！我等往仙人黑石窟，跋迦梨善男子持刀之處。」</p>
        <p>「唯唯，大德！彼諸比丘應諾世尊。」</p>
        <p>時，世尊與眾多比丘，俱往仙人黑石窟。</p>
        <p>世尊遙見具壽跋迦梨，以肩屈於牀上而臥。</p>
        <p><ref cRef="PTS.S.3.124"/>三七</p>
        <p>其時，有黑雲、闇雲，行於東方，行於西方，行於北方，行於南方，行於上方，行於下方，行於四維。</p>
        <p>時，世尊告諸比丘言：</p>
        <p>「諸比丘！汝等見此黑雲，行於闇冥之東方，行於西方，行於北方，行於南方，行於上方，行於下方，行於四維耶？」</p>
        <p>「大德！如是！」</p>
        <p>「諸比丘！此為魔波旬覓求跋迦梨善男子之識，謂跋迦梨善男子之識，止住於何處耶？</p>
        <p>諸比丘！跋迦梨善男子，其識不止住而般涅槃。」</p>
    </body>
    <notes/>
    <ps/>
    <notes>
        <note n="1">漢譯雜阿含經卷四十七（大正藏二．三四六b），增一阿含經卷十九（大正藏二．六四二b）。</note>
        <note n="2">善解脫，原本 vimutto 由暹羅本 suvimutto 改之。</note>
        <note n="3">「跋迦梨」，原本逸脫。</note>
    </notes>
</doc>
