<doc type="for_machine">
    <body>
        <head>
            〔九〇〕第八　闡陀
            <ewn>
                <a/>
                <note>漢譯雜含卷十（大正藏二．六六b）。</note>
            </ewn>
        </head>
        <p>爾時，有眾多長老比丘，住波羅捺國仙人墮處鹿野苑。</p>
        <p>時，具壽闡陀暮時從靜座而起，持鍵由精舍去至精舍，言於諸長老比丘曰：</p>
        <p>「諸長老比丘！請教導我，諸具壽長老！請教導我！諸具壽長老！請為我說法，以使我得觀於法。」</p>
        <p>如是言已，諸長老比丘言於具壽闡陀曰：</p>
        <p>「友闡陀！色是無常、受是無常、想是無常、行是無常、識是無常。色是無我、受……想……行……識是無我，一切行無常，一切法無我。」</p>
        <p>時，具壽闡陀乃思惟：</p>
        <p>「我亦如是思惟：『色是無常、受……想……行……識是無常。色是無我、受<ref cRef="PTS.S.3.133"/>……想……行……識是無我。一切行無常，一切法無我。』</p>
        <p>然而於一切行寂止，一切依定棄，愛盡、離欲、滅盡、涅槃，我心不進、不澄、不安住，不解脫。則生恐懼、取著<ewn><a/><note>「恐懼取著」，由暹羅本及註之原本的句讀點改之。</note></ewn>，意退轉而思：『若然者，以何為我體耶？』然而觀於法者則不然。以誰為我說法，有使我觀於法者耶？」</p>
        <p>時，具壽闡陀思惟：</p>
        <p>「彼具壽阿難住拘睒彌國瞿師羅園，與師及諸同梵行知識所讚歎尊重。具壽阿難能為我說法，以使我觀於法。我如是信賴具壽阿難，我應往具壽阿難之處。」</p>
        <p>時，具壽闡陀，收藏臥、坐具，持鉢、衣，往拘睒彌國瞿師羅園，具壽阿難之處。往而與具壽阿難，俱相交談慶慰……乃至……</p>
        <p>一面坐之具壽闡陀，言具壽阿難：</p>
        <p>「友阿難！我有時住波羅捺國仙人墮處鹿野苑。友！於時，我從靜坐起，持鍵由精舍去至精舍，言於諸長老比丘：『諸具壽長老！請教導我，請說法，令我得觀於法。』</p>
        <p>如是言已。諸長老比丘謂我曰：『友闡陀！色是無常，受……想……行……識是無常。色是無我……乃至……識是無我。一切行無常，一切法無我。』</p>
        <p><ref cRef="PTS.S.3.134"/>一〇</p>
        <p>友！時，我乃思惟：『我亦如是思惟色是無常，……乃至……識是無常，色是無我，受……想……行……識是無我。一切行無常，一切法無我。』</p>
        <p>然而於一切行寂止，一切依定棄，愛盡、離欲、滅盡、涅槃，我心不進、不澄、不安住、不解脫。生恐懼、取著、意退轉則思：『苦然者，何為我體耶？』然而觀於法者則不然。誰為我說法，有使我觀於法者耶？</p>
        <p>友！時，我乃思惟：『彼具壽阿難，住拘睒彌國瞿師羅園。師及諸同梵行知識所讚歎尊重。具壽阿難，能為我說法，以使我觀法。我如是信賴具壽阿難，我應往具壽阿難之處。』</p>
        <p>具壽阿難！請教導我，具壽阿難！請教誡我，具壽阿難！請為我說法，以使我觀法。」</p>
        <p>「我如是喜悅具壽闡陀。具壽闡陀，顯現以破除障礙者。闡陀！諦聽！汝足堪知法。」</p>
        <p>時，具壽闡陀知「我堪知法」，如是則得廣大歡喜、勝喜。</p>
        <p>「友闡陀！我親自聞於世尊，親自教導於迦旃延比丘，謂：</p>
        <p><ref cRef="PTS.S.3.135"/>『迦旃延！此世間多依二〔邊〕，或有，或無。迦旃延！若以正慧如實觀世間之集者，於世間不生無見。迦旃延！若以正慧如實觀世間之滅者，於世間不生有見。迦旃延！此世間多為近倚、取著、現貪所縛。然而不接近、此近倚、取著、意之攝受、現貪、隨眠<ewn><a/><note>「隨眠」，原本 anusayā 是 anusayaṁ 之誤。</note></ewn>則不取著。則不攝受「我體」，現生者則苦生、現滅者則苦滅、不疑惑、不猶豫、無其他緣而智生。迦旃延！如是為正見。</p>
        <p>迦旃延！〔一切是有〕者，此是一邊；〔一切是無〕者，此是一邊。迦旃延！如來離此二邊，依中而說法。謂：「緣無明而有行，緣行而有識，……乃至……如是而有此一切苦蘊之集。然而，無餘離滅無明，則行滅……乃至……如是而有此一切苦蘊之滅。」』</p>
        <p>友阿難！如是具壽為同梵行者，欲哀愍、利益、所說教導、教誡者，我亦聞具壽阿難之說法，而現觀於法。」</p>
    </body>
    <ps></ps>
</doc>
