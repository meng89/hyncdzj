<doc>
    <meta/>
    <body>
        <head>
            〔八八〕阿濕波誓
            <a n="1"/>
        </head>
        <p>爾時，世尊住王舍城竹林迦蘭陀園。</p>
        <p>其時，具壽阿濕波誓住迦葉園，患重疾病甚是痛苦。</p>
        <p>時，具壽阿濕波誓告諸侍者曰：</p>
        <p>「友等！詣世尊之住處。詣而以我語頭面頂禮世尊之足而白言：『大德！阿濕波誓比丘，重患疾病甚是痛苦。彼以頭面頂禮世尊之足。』復如是白言：『大德世尊！願哀愍故，來阿濕波誓比丘之處。』」</p>
        <p>「唯唯，友！」彼諸比丘！應諾具壽阿濕波誓，則往世尊之住處。詣而敬禮世尊坐於一面。</p>
        <p>坐一面之彼諸比丘白世尊言：</p>
        <p>「大德！阿濕波誓比丘，疾病……乃至……大德世尊！願哀愍故，請來阿濕波誓之處。」</p>
        <p>世尊默然而聽許。</p>
        <p><ref cRef="PTS.S.3.125"/>六</p>
        <p>時，世尊暮時，從宴默起，往具壽阿濕波誓之處。</p>
        <p>具壽阿濕波誓，遙見世尊之來，見而起牀。</p>
        <p>時，世尊言具壽阿濕波誓曰：</p>
        <p>「止止！阿濕波誓，勿起牀，此處有設座，我坐此處。」</p>
        <p>世尊坐於設座。坐而世尊言於具壽阿濕波誓曰：</p>
        <p>「阿濕波誓！堪忍否？足否？……乃至……知損失，而不知增長否？」</p>
        <p>「大德！不堪忍……乃至……知增長而不知損失。」</p>
        <p>「阿濕波誓！有少分之惡作否？有少分之追悔否？」</p>
        <p>「大德！實不少惡作，不少追悔。」</p>
        <p>「阿濕波誓！汝於自戒有所責否？」</p>
        <p>「大德！我於自戒無所責。」</p>
        <p>「阿濕波誓！若汝於自戒無所責者，有何惡作？有何追悔？」</p>
        <p>「大德！我前<a n="2"/>未病時，住於止身行，今不能獲得三昧。大德！我<a n="3"/>不能獲得三昧，如是思惟：『我豈無退失<a n="4"/>耶？』」</p>
        <p>「阿濕波誓！沙門、婆羅門，三昧堅固、三昧平等者，若不獲得三昧則如是思惟：『我豈無退失耶？』」</p>
        <p>「阿濕波誓！汝意如何，色是常耶？是無常耶？」</p>
        <p>「大德！是無常……乃至……」</p>
        <p><ref cRef="PTS.S.3.126"/>一九</p>
        <p>識……乃至……</p>
        <p>是故於此處……乃至……</p>
        <p>作如是觀，……知不再受後有。</p>
        <p>彼若感受樂受者，知是無常，知非所耽著，知非所歡喜。感受苦受者，知是無常，知非所耽著，知非所歡喜。感不苦不樂受者，知是無常……知非所歡喜。</p>
        <p>彼若感受樂受者，則感受離繫。感受苦受者，則感受離繫。感受不苦不樂受者，則感受離繫。</p>
        <p>彼感受身以邊際為受，而知感受身以邊際為受。感受命以邊際為受，而知感受命以邊際為受。身壞、命終之後，於此處知一切之受，非所歡喜而清涼。</p>
        <p>「阿濕波誓！譬如油炷，緣油燈而燃。彼油炷盡時，食無而消。阿濕波誓！如是比丘，感受身以邊際為受，而知感受身以邊際為受。感受命以邊際為受，而知感受命以邊際為受。身壞、命盡後，於此處知一切受，非所歡喜而清涼。」</p>
    </body>
    <notes/>
    <ps/>
    <notes>
        <note n="1">漢譯雜阿含經卷二十七（大正藏二．二六七b）。</note>
        <note n="2">「前我未」，原本 pubbe……gelaññaṁ（由暹羅本 gelaññe 改為 pubbe……gelañña）。</note>
        <note n="3">「我」，原本 so taṁ 由暹羅本 so'haṁ 改之。</note>
        <note n="4">「退失」，原註由「教之過失」漢譯云「由三昧退失」。</note>
    </notes>
</doc>
