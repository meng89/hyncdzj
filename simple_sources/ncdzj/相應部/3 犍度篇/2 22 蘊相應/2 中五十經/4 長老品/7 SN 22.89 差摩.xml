<doc type="for_machine">
    <body>
        <head>
            〔八九〕差摩
            <ewn>
                <a/>
                <note>漢譯雖阿含經卷五（大正藏二．二九c）。</note>
            </ewn>
            <ewn>
                <a/>
                <note>漢譯雜阿含經卷五（大正藏二．二九c）。</note>
            </ewn>
        </head>
        <p>爾時，眾多之長老比丘，住拘睒彌國瞿師多羅園。</p>
        <p>其時，具壽差摩住跋陀梨園，患重病甚是痛苦。</p>
        <p><ref cRef="PTS.S.3.127"/>三</p>
        <p>時，諸長老比丘，暮時從宴默起，告具壽陀娑曰：</p>
        <p>「友陀娑！往差摩比丘之處，往而言於差摩比丘曰：『友等！諸長老言汝：「友！堪忍否？足否？苦受損而不增、知損失、不知增長否？」』」</p>
        <p>「唯唯，友等！」具壽陀娑應諾諸長老比丘而往具壽差摩之處。往而言具壽差摩曰：</p>
        <p>「友差摩！諸長老言汝：『友！堪忍否？……不知增長否？』」</p>
        <p>「友！不忍，不足……乃至……知增長而不知損失。」</p>
        <p>時，具壽陀娑往諸長老比丘之處。往而言於諸長老比丘曰：</p>
        <p>「友等！差摩比丘言：『友！不堪忍……乃至……知增長而不知損失。』」</p>
        <p>「友陀娑！往差摩比丘之處。往而言於差摩比丘曰：『友差摩！諸長老言於汝：「友！世尊說示五取蘊，謂：色取蘊、受取蘊、想取蘊、行取蘊、識取蘊是。具壽差摩觀此五取蘊，有少分之我或我所耶？」』」</p>
        <p>「唯唯，友等！」具壽陀娑應諾諸長老比丘，往具壽差摩之處。往而……乃至……</p>
        <p>「友！諸長者言汝：『友！世尊說五取蘊，謂：色取蘊……乃至……識取蘊。具壽差摩觀此五取蘊，有少分之我或我所否？』」</p>
        <p><ref cRef="PTS.S.3.128"/>九</p>
        <p>「友！世尊說五取蘊，謂色取蘊……乃至……識取蘊。友等！我不觀此五取蘊有少分之我或我所。」</p>
        <p>時，具壽陀娑，往諸長老比丘之處。往而言諸長老比丘曰：</p>
        <p>「友等！差摩比丘言：『友等！世尊說五取蘊，謂：色蘊……乃至……識蘊。友等！我不觀此五取蘊有少分之我或我所。』」</p>
        <p>「友陀娑！往差摩比丘之處，往而言差摩比丘：『友差摩！諸長老言汝：「友！世尊說五取蘊：謂色取蘊……乃至……識取蘊。具壽差摩若不觀此五取蘊有少分之我或我所者，具壽差摩乃漏盡阿羅漢。」』」</p>
        <p>「唯唯，友等！」具壽陀娑應諾長者比丘，往具壽差摩之處……乃至……</p>
        <p>友差摩！諸長老言汝：「友！世尊說五取蘊，謂：色取蘊……乃至……識取蘊。具壽差摩若不觀此五取蘊有少分之我或我所者，具壽差摩乃漏盡之阿羅漢。」</p>
        <p>「友等！世尊說五取蘊，謂：色取蘊……乃至……識取蘊。友等！我於此五取蘊不觀有少分之我或我所，而非漏盡之阿羅漢。友等！我雖證於五取蘊有我，而非觀此為我有。」</p>
        <p><ref cRef="PTS.S.3.129"/>一四</p>
        <p>時，具壽陀娑往諸長比丘之處……言諸長老比丘：</p>
        <p>「友等！差摩比丘言：『友等！世尊說五取蘊，謂：色取蘊……乃至……識取蘊。友等！我不觀此五取蘊有少分之我或我所，而非漏盡之阿羅漢。友等！我雖證於五取蘊有我，而非觀此為我有。』」</p>
        <p>「友陀娑！往差摩比丘之處，往而言於差摩比丘曰：『友差摩！諸長老言汝：「友差摩！汝說為有我，以何者說為有我耶？說色是我耶？說離色有我耶？說受……想……行……識是我耶？說離識有我耶？友差摩！汝說為有我，以何者說為有我耶？」』」</p>
        <p>「唯唯，友等！」具壽陀娑應諾長老比丘，往具壽差摩之處。往而言於具壽差摩：</p>
        <p>「友差摩！諸長老言汝：『友差摩！汝說有我，以何者說為有我耶？說色為我耶？說離色有我耶？說受……想……行……識是有我耶？說離識有我耶？友差摩！汝說有我，以說何為有我耶？』」</p>
        <p>「且止！友陀娑！何以如是令驅馳耶？取杖來，我自往諸長老比丘之住處。」</p>
        <p>時，具壽差摩扶搋往諸長老比丘之住處。往而與諸長老比丘，俱相交談慶慰、歡喜、感銘之語後，坐於一面。</p>
        <p><ref cRef="PTS.S.3.130"/>一九</p>
        <p>坐一面時，諸長老比丘言於具壽差摩曰：</p>
        <p>「友差摩！汝說為有我，以何者說為有我耶？說色是我耶？說離色有我耶？說受……想……行……識是我耶？說離識有我耶？友差摩！汝說為有我者，以何者說為有我耶？」</p>
        <p>「友等！我非說色是我，非說受……想……行……識是我，非說離識有我。友等！我雖證於五取蘊為有我，但非觀此為我有。</p>
        <p>友等！譬如優鉢羅、鉢曇摩、分陀利華之香。若有人說瓣有香、莖<ewn><a/><note>莖原本及暹羅本俱為 vaṇṇassa 由異本 vaṇṭassa 改之。</note></ewn>有香、花蕊有香者，為等說乎？」</p>
        <p>「友！此事不然。」</p>
        <p>「友等！如何答者，方為正答耶？」</p>
        <p>「友！以答華有香，方為正答。」</p>
        <p>「友等！如是，我非說色是我，非說離色有我，非說受……想……行……識有我，非說離識有我。友等！我雖證於五取蘊有我，而非觀此為我有。</p>
        <p>友等！聖弟子雖已斷五下分結，但隨伴五取蘊之我慢、我欲、我隨眠未斷。<ref cRef="PTS.S.3.131"/>彼於後時，於五取蘊觀生滅而住。〔謂：〕此是色，此是色集，此是色滅，此是受……想……行……識，此是識集，此是識滅。</p>
        <p>彼若於此五取蘊觀生滅而住者，隨伴五取蘊之我慢、我欲、我隨眠之未斷者，達永斷。</p>
        <p>友等！譬如染汙塵垢之衣。主者以此交與洗衣者。洗衣者，將此用鹽湯、灰水、牛糞，平均摩擦，而再以淨水洗濯之。</p>
        <p>彼衣雖然清淨潔白，然此隨伴之鹽臭、灰臭、牛糞臭未斷。洗衣者，將此交與主者，置於篋中以香薰此，則隨伴此之鹽臭、灰臭、牛糞臭之未斷者，而達永斷。</p>
        <p>友等！如是聖弟子，雖已斷五下分結，未斷隨伴五取蘊之我慢、我欲、我隨眠。彼於後時，於五取蘊觀生滅而住。〔謂：〕此是色，此是色集，此是色滅，此是受……想……行……識，此是識集，此是識滅。彼若於五取蘊，觀生滅而住者，則於隨伴五取蘊之我慢、我欲，我隨眠之未斷者，達永斷。」</p>
        <p>如是說已，諸長老比丘言於具壽差摩曰：</p>
        <p><ref cRef="PTS.S.3.132"/>「我等非欲嬈亂具壽差摩而問<ewn><a/><note>「欲嬈亂而問」，原本 vihesā apekhā pucchimha 由暹羅本 vihesāpekkhā apucchimhā 改之。</note></ewn>。然具壽差摩，能廣說、示教、立說、開顯、分別、顯發彼世尊之教。」</p>
        <p>具壽差摩，即廣說、示教、立說、開顯、分別、顯彼世尊之教。</p>
        <p>具壽差摩如是說已。諸長老比丘喜悅、歡喜具壽差摩之所說。</p>
        <p>說如是說時、六十位長老比丘及具壽，無取著而從諸漏得心解脫。</p>
    </body>
    <ps></ps>
</doc>
