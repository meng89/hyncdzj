<doc>
    <meta/>
    <body>
        <head>
            〔一〇二〕第十　無常性（想）
            <a n="1"/>
        </head>
        <p>〔爾時，世尊〕住舍衛城……乃至……</p>
        <p>「諸比丘！以修習無常想，多習者，永盡一切欲貪，永盡一切色貪，永盡一切有貪，永盡一切無明，永斷一切我慢。</p>
        <p>諸比丘！譬如田夫，秋時執大犁而耕，以斷一切生長之根。諸比丘！如是修習無常想，多習者，永盡一切欲貪，永盡一切色欲，永盡一切有貪，永盡一切無明，永斷一切我慢。</p>
        <p>諸比丘！譬如割婆羅波草人，割波羅波草，以捉其端而振動上下，振動左右，振動而棄之。諸比丘！如是修習無常想……乃至……</p>
        <p><ref cRef="PTS.S.3.156"/>六</p>
        <p>諸比丘！譬如菴羅果脫離於樹幹，著於樹幹之菴羅果，悉隨於此。諸比丘！如是修習無常想……乃至……</p>
        <p>諸比丘！譬如重閣之一切重簷之向於屋頂、趣於屋頂、集於屋頂，以屋頂為最上。諸比丘！如是修習無常想……乃至……</p>
        <p>諸比丘！譬如諸根香中，以隨時檀為最上。諸比丘！如是修習無常想……乃至……</p>
        <p>諸比丘！譬如諸核香中，以赤檀為最上。諸比丘！如是修習無常想……乃至……</p>
        <p>諸比丘！譬如諸華香中，以夏生之花為最上。諸比丘！如是修習無常想……乃至……</p>
        <p>諸比丘！譬如諸小王悉隨屬於轉輪王，轉輪王為其最上。諸比丘！如是修習無常想……乃至……</p>
        <p>諸比丘！譬如諸星之光明，悉不應於月光十六分之一，以月光為其最上。諸比丘！如是修習無常想……乃至……</p>
        <p>諸比丘！譬如秋時，空豁無雲時，日昇於蒼天，以除一切虛空之闇冥，輝耀熱照。諸比丘！如是修習無常想，多習者，永盡一切欲貪，永盡一切色貪，永盡一切有貪，永盡一切無明，永斷一切我慢。</p>
        <p><ref cRef="PTS.S.3.157"/>一四</p>
        <p>諸比丘！如何修習無常想？如何多修習者，永盡一切欲貪……乃至……永斷一切我慢耶？</p>
        <p>此是色，此是色之集，此是色之滅，此是受……想……行……識之集，此是識之滅。</p>
        <p>諸比丘！如是修習無常想，如是多習者，永盡一切欲貪，永盡一切色貪，永盡有貪，永盡一切無明，永斷一切我慢。」</p>
    </body>
    <notes/>
    <ps/>
    <notes>
        <note n="1">漢譯雜阿含經卷十（大正藏二．七〇c）。</note>
    </notes>
</doc>
