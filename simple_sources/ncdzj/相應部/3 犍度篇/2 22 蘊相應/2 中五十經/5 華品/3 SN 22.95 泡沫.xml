<doc type="for_machine">
    <body>
        <head>
            〔九五〕第三　泡沫
            <ewn>
                <a/>
                <note>漢譯雜阿含經卷十（大正藏二．六八b）五陰譬喻經（大正藏二．五〇一a）佛說水沫所漂經（大正藏二．五〇一c）。</note>
            </ewn>
        </head>
        <p>爾時，世尊住阿毘陀處之恒河邊。</p>
        <p>於此，世尊告諸比丘曰：</p>
        <p>「諸比丘！譬如此恒河起大聚沫，具眼之士夫，見此觀之，則如理於觀察。彼見於此觀之，如理於觀察：無所有、無實、無堅固。諸比丘！如何於聚沫有堅實耶？</p>
        <p>諸比丘！如是色有過去、未來、現在……乃至……遠、近，比丘見此觀之，<ref cRef="PTS.S.3.141"/>如理於觀察：無所有、無實、無堅固。諸比丘！如何於色有堅實焉！</p>
        <p>諸比丘！譬如秋季降大雨，於水上泡沫之生滅。具眼之士夫，見此觀之，如理於觀察。彼見此觀之，如理於觀察：無所有、無實、無堅固。諸比丘！如何於水泡有堅實焉！</p>
        <p>諸比丘！有如是受之過去、未來、現在……乃至……遠、近。比丘見此、觀之，如理於觀察。彼見此、觀之，如理於觀察：無所有、無實、無堅固。諸比丘！如何受有堅實焉！</p>
        <p>諸比丘！譬如暑季之最終月，日盛中時，陽燄流動<ewn><a/><note>「陽燄流動」，marīcikā 由暹羅本讀為 marīci phandati。</note></ewn>，具眼之士夫，見此觀之，如理於觀察。彼見此、觀之，如理於觀察：無所有、無實、……乃至……諸比丘！如何於陽燄有堅實焉！</p>
        <p>諸比丘！有如是想之……乃至……</p>
        <p>諸比丘！譬如有士夫，欲〔得〕堅固之材，求堅固之材持利斧往尋求堅固之材而入林中。〔忽〕見彼處有直立之大芭蕉樹新鮮而無核心<ewn><a/><note>「無核心」，原註 akukkajāta，由「內部無堅固杖」而譯之。</note></ewn>。彼伐此根，伐根亦伐頂。伐頂而剝其樹皮。彼剝樹皮，連膚亦不得，何況堅實焉！</p>
        <p><ref cRef="PTS.S.3.142"/>一〇</p>
        <p>具眼之士夫，見此觀之，如理於觀察。彼見於此觀之，如理於觀察：則無所有、無實、無堅固。諸比丘！如何以芭蕉樹有堅實焉！</p>
        <p>諸比丘！有如是行之過去、未來、現在……乃至……遠、近。比丘見此觀之，如理於觀察。彼見此觀之，如理於觀察：則無所有、無實、無堅固。諸比丘！如何於行有堅實焉！</p>
        <p>諸比丘！譬如幻師或幻師弟子，於四衢道<ewn><a/><note>「衢道」，原本 mahāpathe 暹羅本為 catummahāpathe。</note></ewn>現幻，具眼之士夫，見此觀之，如理於觀察。彼見此觀之，如理於觀察：則無所有、無實、無堅固。諸比丘！如何有幻之堅實焉！</p>
        <p>諸比丘！有如是識之過去、未來、現在……乃至……遠、近。比丘見此觀之，如理於觀察。彼見此觀之，如理於觀察：則無所有、無實、無堅固。諸比丘！如何有識之堅實焉！</p>
        <p>諸比丘！有聞之聖弟子，如是觀之，而厭患於色，厭患於受……想……行……識。厭患而離欲，離欲而解脫，解脫而解脫已，則智生……乃至知……不更受後有。」</p>
        <p>世尊如是言，善逝如是言已，師更言曰：</p>
        <j>
            <s>（一）色乃如聚沫</s>
            <s>受乃如水泡</s>
            <s>想乃如陽燄</s>
            <s>行則如芭蕉</s>
            <s>識則如幻事</s>
            <s>日種尊所說</s>
        </j>
        <j>
            <s>（二）若周匝而觀</s>
            <s>如理察諸法</s>
            <s>如理觀見時</s>
            <s>無所有無實</s>
        </j>
        <j>
            <s><ref cRef="PTS.S.3.143"/>（三）此身始皆然</s>
            <s>大慧者所說</s>
            <s>若以離三法</s>
            <s>應觀色棄物</s>
        </j>
        <j>
            <s>（四）三為壽暖識</s>
            <s>若以離此身</s>
            <s>棄之無回顧</s>
            <s>無思食他物</s>
        </j>
        <j>
            <s>（五）如是身相續</s>
            <s>此愚說幻事</s>
            <s>殺者始稱名</s>
            <s>堅固此處無</s>
        </j>
        <j>
            <s>（六）比丘勤精進</s>
            <s>觀察是諸蘊</s>
            <s>晝固比日夜</s>
            <s>有正知繫念</s>
        </j>
        <j>
            <s>（七）一切結應斷</s>
            <s>為己歸依處</s>
            <s>猶如燃頭想</s>
            <s>應希不動境</s>
        </j>
    </body>
    <ps></ps>
</doc>
