<doc>
    <meta/>
    <body>
        <head>
            〔九三〕第一　河流
            <a n="1"/>
        </head>
        <p>〔爾時，世尊〕住舍衛城……乃至……</p>
        <p>「諸比丘！譬如山間之河流，處多漂沒，流遠水勢急。其兩岸有生葦草者，即分散下垂於河中。有生茅草者，即分散下垂於河中。有生燈心草者，即分散下垂於河中。有生香草者，即分散下垂於河中。</p>
        <p>有人被漂流，若捉執葦草者，即壞，由此因緣則墮於災厄苦難。若捉執茅草，<ref cRef="PTS.S.3.138"/>……燈心草……香草……木者則壞，由此因緣墮於災厄苦難。</p>
        <p>諸比丘！如是無聞之凡夫，不見聖人，不知聖人之法，不順聖人之法，不見善知識，不知善知識，不順善知識之法。以觀色是我，我有色，色中有我，我中有色。彼色壞，由此因緣，則墮於災厄苦難。</p>
        <p>受……想……行……</p>
        <p>觀識是我，我有識，我中有識，識中有我。彼識壞，由此因緣，墮於災厄困難。</p>
        <p>諸比丘！汝等於意如何？色是常耶？是無常耶？」</p>
        <p>「大德！是無常。」</p>
        <p>「受……想……行……識是常耶？是無常耶？」</p>
        <p>「大德！是無常。」</p>
        <p>「諸比丘！是故於此……乃至……</p>
        <p>如是觀……乃至知……更不受後有。」</p>
    </body>
    <notes/>
    <ps/>
    <notes>
        <note n="1">漢譯雜阿含經卷十（大正藏二．七〇a）。</note>
    </notes>
</doc>
