<doc>
    <meta/>
    <body>
        <head>
            <ref cRef="PTS.S.3.151"/>
            〔一〇〇〕第八　繫繩（二）
            <a n="1"/>
        </head>
        <p>〔爾時，世尊〕住舍衛城……乃至……</p>
        <p>「諸比丘！輪迴乃由無始來，眾生為無明所蓋，渴愛所繫，流轉輪迴而不知其前際。</p>
        <p>諸比丘！譬如狗堅固縛於繩，繫於杙柱，彼坐者，順杙柱而坐，臥者，順杙柱而臥。</p>
        <p>諸比丘！如是無聞之凡夫，見於色此是我所、是我、是我體。見於受、想、行、識此是我所、是我、是我體。若彼行者，即順於五取蘊而行，住者，即順於五取蘊而住，坐者，即順於五取蘊而坐，臥者，即順於五取蘊而臥。</p>
        <p>諸比丘！是故，應常常觀察自心，此心長夜染於貪欲、瞋恚、愚癡。諸比丘！因心受染故，眾生受染；心淨故，眾生淨。</p>
        <p>諸比丘！汝等曾見名『行』之畫<a n="2"/>耶？」</p>
        <p>「大德！如是。」</p>
        <p>「諸比丘！彼名『行』之畫乃心之所思。諸比丘！心比其『行』畫更多彩。</p>
        <p>諸比丘！是故應常常觀察自心，此心長夜染於貪欲、瞋恚、愚癡。諸比丘！心受染故，眾生受染；心淨故，眾生淨。</p>
        <p><ref cRef="PTS.S.3.152"/>九</p>
        <p>諸比丘！我不見於他類如種種畜生之多樣。諸比丘！畜生亦心之所思<a n="3"/>。諸比丘！心亦比彼畜生更多種。</p>
        <p>諸比丘！是故應常常觀察自心。此心長夜染於貪欲、瞋恚、愚癡。諸比丘！心受染故，眾生受染；心淨故，眾生淨。</p>
        <p>諸比丘！譬如染絲者或畫師，用染料、胭脂、姜黃、藍、茜，善磨之板、壁、布片，以畫男女之像，肢節悉現。諸比丘！如是之無聞凡夫，反覆而起色，起受……想……行……識。</p>
        <p>諸比丘！汝等於意如何，色是常耶？是無常耶？」</p>
        <p>「大德！是無常。」</p>
        <p>「受……想……行……識……乃至……</p>
        <p>諸比丘！是故於此處……乃至知……不更受後有。」</p>
    </body>
    <notes/>
    <ps/>
    <notes>
        <note n="1">漢譯雜阿含經卷十（大正藏二．六九c）。</note>
        <note n="2">「名為行之畫」。「是遊方之畫」，名為數論婆羅門外道。彼等以布作褲，由善趣惡趣畫種種幸、不幸，說若行是業必得是果，持此而遊方（原註）。</note>
        <note n="3">「所思」，原本 cittatā 由暹羅本 cintitā 改之。</note>
    </notes>
</doc>
