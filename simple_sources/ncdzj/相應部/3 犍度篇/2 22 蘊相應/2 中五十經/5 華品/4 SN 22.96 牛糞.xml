<doc>
    <meta/>
    <body>
        <head>
            〔九六〕第四　牛糞
            <a n="1"/>
        </head>
        <p>〔爾時，世尊〕住舍衛城……時，有一人……坐。</p>
        <p>坐於一面之彼比丘白世尊言：</p>
        <p>「大德！有少分色是常、恒、永住而不變易法，有相似永住<a n="2"/>而應正住者耶？</p>
        <p>大德！有少分受是常、恒、永住而不變易法，相似永住而應正住者耶？</p>
        <p>大德！有少分想是……乃至……</p>
        <p>大德！有少分行是常、恒、永住而不變易法，相似永住而應正住者耶？</p>
        <p><ref cRef="PTS.S.3.144"/>八</p>
        <p>大德！有少分識是常、恒、永住而不變易法，相似永住而應正住者耶？」</p>
        <p>「比丘！無有少分色是常、恒、永住而有不變易法，相似永住應正住者。</p>
        <p>比丘！無有少分受……想……行……識是常、恒、永住而不變易法，相似永住而應正住者。」</p>
        <p>時，世尊手執小牛糞摶，以告彼比丘曰：</p>
        <p>「比丘！無有如是分之自性，獲得常、恒、永住而有不變易之法，相似永住而應正住者。</p>
        <p>比丘！若有如是分之自性，獲得常、恒、永住而有不變易法者，梵行住者則無能正盡苦。比丘！無有如是分之自性，獲得常、恒、永住而有不變易法故，梵行住者有能正盡苦。</p>
        <p>比丘！於前生我為剎帝利之灌頂王。比丘！我為剎帝利之灌頂王時，有八萬四千之都城，拘舍婆提城為上首。</p>
        <p>比丘！我為剎帝利之灌頂王時，有八萬四千之宮殿，達摩殿為上首。</p>
        <p>比丘！我為剎帝利之灌頂王時，有八萬四千之重閣，摩訶由訶閣為上首。</p>
        <p>比丘！我為剎帝利之灌頂王時，有八萬四千之牀，乃牙之所成，堅材之所成，金所成，銀所成。鋪以深毛之黑毛氈，鋪以白羊毛毯，以鋪有花樣之羊毛布，鋪<ref cRef="PTS.S.3.145"/>以迦達利鹿之最勝毛毯，於上具張蓋，兩側有丹枕。</p>
        <p>比丘！我為剎帝利之灌頂王時，有八萬四千之象，以金莊嚴之，以具金幢，金網覆於上，布薩象為上首。</p>
        <p>比丘！我為剎帝利之灌頂王時，有八萬四千之馬，以金莊嚴之，具以金幢，金網覆於上，婆羅訶馬王為上首。</p>
        <p>比丘！我為剎帝利之灌頂王時，有八萬四千之車，以金莊嚴之，具以金幢，金網覆於上，毘闍那難提車為上首。</p>
        <p>比丘！我為剎帝利之灌頂王時，有八萬四千之摩尼珠，珠寶為上首。</p>
        <p>比丘！我……乃至……有八萬四千之女，須跋陀妃為上首。</p>
        <p>比丘！我……乃至……有八萬四千之剎帝利，從臣而主兵臣寶為上首。</p>
        <p>比丘！我……乃至……有八萬四千之乳牛，以黃麻莊嚴之，具以之搾乳桶。</p>
        <p>比丘！我……乃至……有八萬四千俱底之衣服，是芻摩細衣，憍奢耶細衣，欽婆羅細衣，古貝細衣。</p>
        <p>比丘！我……乃至……有八萬四千之釜飲食，以供朝夕飲食。</p>
        <p>復次，比丘！其時有八萬四千之都城，我唯居一都城，即拘舍婆提城。</p>
        <p><ref cRef="PTS.S.3.146"/>三一</p>
        <p>比丘！其時有八萬四千之宮殿，我唯居一宮殿，則達摩殿。</p>
        <p>比丘！其時有八萬四千之重閣，我唯居一重閣，即摩訶由訶閣。</p>
        <p>比丘！其時有八萬四千之牀，我唯用牙所成，或堅材所成，或金所成，或銀所成。</p>
        <p>比丘！其時雖有八萬四千之象，我唯乘一象，即布薩象。</p>
        <p>比丘！其時雖有八萬四千之馬，我唯乘一馬，即婆羅訶馬王。</p>
        <p>比丘！其時雖有八萬四千之車，我唯乘一車，即毘闍那難提車。</p>
        <p>比丘！其時雖八萬四千之女，唯一之女奉侍於我，即剎帝利女，或耶羅美迦女。</p>
        <p>比丘！其時雖有八萬四千俱底之衣服，我唯著一套衣，即芻摩細衣，或憍奢耶細衣，或欽婆羅細衣，或古貝細衣。</p>
        <p>比丘！雖有八萬四千之釜飲食，我唯食一釜食，乃至那厘量之飯，及於此相應之羹。</p>
        <p>比丘！一切諸行皆為過去而滅盡所變易。</p>
        <p>比丘！如是諸行是無常也。比丘！如是諸行是無恒。比丘！如是諸行是不安。</p>
        <p><ref cRef="PTS.S.3.147"/>四二</p>
        <p>比丘！故應厭患、應離，應解脫於一切諸行。」</p>
    </body>
    <notes/>
    <ps/>
    <notes>
        <note n="1">漢譯雜阿含經卷十（大正藏二．六七c），中阿經卷十一（大正藏一．四九六a），同卷三十四（大正藏一．六四五c）。</note>
        <note n="2">「相似永住」，相似須彌山頂、大地、日月等之永住，而譯（原註）。</note>
    </notes>
</doc>
