<doc>
    <meta/>
    <body>
        <head>
            〔一〇一〕第九　手斧之柄（船舶）
            <a n="1"/>
        </head>
        <p>〔爾時，世尊〕住舍衛城……乃至……</p>
        <p>「諸比丘！我說知見而諸漏滅盡，非不知不見。</p>
        <p>諸比丘！以如何知見，而盡諸漏耶？此是色，此是色之集，此是色之滅。此是<ref cRef="PTS.S.3.153"/>受……想……行……識也。此是識之集，此是識之滅。諸比丘！如是知見，而盡諸漏。</p>
        <p>諸比丘<a n="2"/>！若比丘不勤勉修習而住者，雖希望『無執取，而心得解脫諸漏』，無執取而心不得解脫諸漏。</p>
        <p>所以者何？應言不修習故。不修習於何耶？不修習四念處，不修習四正勤，不修習四神足，不修習五根，不修習五力，不修習七覺支，不修習八支聖道故。</p>
        <p>諸比丘！譬如有八、十、十二之鷄卵，鷄則不正孵抱於此，不正暖之，不正孵之。</p>
        <p>彼鷄雖希望『雛能以足、爪、鷄冠，或口嘴以破卵殼，安穩而出生』，彼雛卻不能以足、爪、鷄冠，或口嘴以破卵殼，安穩而出生。</p>
        <p>所以者何？諸比丘！雖有如是八、十、十二之鷄卵，鷄則不正抱於此，不正暖之，不正孵故。</p>
        <p>諸比丘！如是若比丘不勤勉修習而住者，雖希望『無執取，而心得諸漏解脫』，無執取而心不得諸漏解脫。</p>
        <p>所以者何？應言不修習故。不修習於何耶？不修習四念處……乃至……不修習八支聖道故。</p>
        <p><ref cRef="PTS.S.3.154"/>一二</p>
        <p>諸比丘！若比丘勤勉修習而住者，雖不希望『無執取，而心得諸漏解脫』，無執取而心得諸漏解脫。</p>
        <p>所以者何？應言修習故，修習於何耶？修習四念處、修習四正勤、修習四神足、修習五根、修習五力、修習七覺支、修習八支聖道故。</p>
        <p>諸比丘！譬如有八、十、十二之鷄卵，鷄乃正抱於此，正暖之，正孵之。彼鷄雖不希望『雛以足、爪、鷄冠，或口嘴、破其卵殼，令安穩出生』，彼雛能以足、爪、鷄冠，或口嘴，破其卵殼，安穩出生。</p>
        <p>所以者何？諸比丘！如是八、十、十二之鷄卵，鷄乃正抱於此，正孵故。</p>
        <p>諸比丘！如是若比丘勤勉修習而住者，雖不希望『無執取，而心得諸漏解脫』，無執取而心解脫諸漏。</p>
        <p>所以者何？應言修習故。修習於何耶？修習四念處……乃至……修習八支聖道故。</p>
        <p>諸比丘！譬如石匠或石工匠弟子之斧柄現其指跡，現其母指跡。彼雖不知『我手握斧柄所損，今日幾許、昨日幾許、明日幾許』，而只知損之損。</p>
        <p><ref cRef="PTS.S.3.155"/>一九</p>
        <p>諸比丘！如是，若比丘勤勉修習而住者，雖不知『我漏之盡今日幾許、昨日幾許、明日幾許』，以知漏之盡。</p>
        <p>諸比丘！譬如海上有船舶，以籐綴縛而漂流於六月水上，冬則漂著於陸地，綴縛被風日所曝。彼綴縛又被雲雨所霑<a n="3"/>，容易耗損腐敗。</p>
        <p>諸比丘！如是，若比丘勤勉修習而住者，諸結容易損耗腐敗。」</p>
    </body>
    <notes/>
    <ps/>
    <notes>
        <note n="1">漢譯雜阿含經卷十（大正藏二．六七a）。</note>
        <note n="2">以下至本經之終，和增支部經典原典四、一二五以下同文。</note>
        <note n="3">「霑」，原本 abhippavaṭṭhāni 由暹羅本 abhippavuṭṭhāni 改之。</note>
    </notes>
</doc>
