<doc>
    <meta/>
    <body>
        <head>
            〔九四〕第二　華（增長）
            <a n="1"/>
        </head>
        <p>〔爾時，世尊〕在舍衛城……乃至……</p>
        <p>「諸比丘！我不與世間諍，世間與我諍。諸比丘！法語者不與世間任何人諍。</p>
        <p>諸比丘！世間之智者，不許有者，我亦言無。諸比丘！世間之智者，許有者，我亦言有。</p>
        <p>諸比丘！何以世間之智者，不許有者，我亦言無耶？</p>
        <p><ref cRef="PTS.S.3.139"/>六</p>
        <p>諸比丘！世間之智者不許有於色是常、恒、永住、而有不變易之法，我亦言無。</p>
        <p>受……想……行……</p>
        <p>世間之智者不許有於識是常、恒、永住、而有不變易之法，我亦言無。</p>
        <p>諸比丘！如是我所言無者，世間之智者，亦許無有。</p>
        <p>諸比丘！何以世間之智者許有，我亦言有耶？</p>
        <p>諸比丘！世間之智者許有，於色是無常、苦而有變易之法，我亦言有。</p>
        <p>受……乃至……</p>
        <p>世間之智者許有，於識是無常、苦而有變易之法者，我亦言有。</p>
        <p>諸比丘！如是我言有者，世間之智者，亦許有有。</p>
        <p>諸比丘！於世間有世間法，如來現等覺現觀於此，而說現等覺現觀、示教、立說、開顯、分別、顯發。</p>
        <p>諸比丘！何以於世間有世間法，如來為現等覺現觀於此，而說現等覺現觀、示教、立說、開顯、分別、顯發耶？</p>
        <p>諸比丘！色是世間之世間法。如來現等覺現觀於此，而說現等覺現觀、示教、<ref cRef="PTS.S.3.140"/>立說、開顯、分別、顯發。諸比丘！如來如是說、示教、立說、開顯、分別、顯發有不知、不見者。我如何於此愚癡、盲闇、無眼之凡夫而不知不見。</p>
        <p>諸比丘！受是世間之世間法……</p>
        <p>諸比丘！想是世間之世間法……</p>
        <p>諸比丘！行是世間之世間法……</p>
        <p>諸比丘！識是世間之世間法，如來現等覺現觀於此，而說現等覺現觀、示教、立說、開顯、分別、顯發。諸比丘！如來如是說、示教、立說、開顯、分別、顯發有不知、不見者。我如何於此愚癡、盲闇、無眼之凡夫而不知不見。</p>
        <p>諸比丘！譬如優鉢羅、鉢曇摩、分陀利華，生於水中，長於水中，由水顯現而不為所染而立。</p>
        <p>諸比丘！如是如來，長於世間，勝於世間，而不染於世間而住。」</p>
    </body>
    <notes/>
    <ps/>
    <notes>
        <note n="1">漢譯雜阿含經卷二（大正藏二．八b）。</note>
    </notes>
</doc>
