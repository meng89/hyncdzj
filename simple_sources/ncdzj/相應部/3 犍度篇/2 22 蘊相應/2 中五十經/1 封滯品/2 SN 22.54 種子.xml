<doc>
    <meta/>
    <body>
        <head>
            〔五四〕第二　種子
            <a n="1"/>
        </head>
        <p>〔爾時，世尊〕在舍衛城……乃至……</p>
        <p>「諸比丘！有五種之種子。以何為五耶？〔謂：〕根之種子，莖之種子，枝之種子，節之種子，種子之種子是。</p>
        <p>諸比丘！此五種之種子，不壞、不腐、不害於風熱，有堅核<a n="2"/>，雖善貯藏，若無地、無水者，諸比丘！此五種之種子，得生長增廣耶？」</p>
        <p>「大德！不也。」</p>
        <p>「諸比丘<a n="3"/>！此五種之種子，壞、腐、害於風熱，核不堅<a n="4"/>，不善貯藏，若有地、有水者，諸比丘！此五種之種子，得生長增廣耶？」</p>
        <p>「大德！不也。」</p>
        <p>「諸比丘！此五種之種子，不壞……乃至……善貯藏，若有地、有水者，諸比丘！此五種之種子，得生長增廣耶？」</p>
        <p>「大德！是也。」</p>
        <p>「諸比丘！地界者，譬如可見四識住<a n="5"/>。諸比丘！水界者，譬如可見喜貪。諸比丘！五種之種子者，譬如可見識與食<a n="6"/>。</p>
        <p><ref cRef="PTS.S.3.55"/>八</p>
        <p>諸比丘！於色封滯而住識者，以色為所緣，止住於色，近依喜而住，生長、增廣。</p>
        <p>諸比丘！於受封滯而住識者，乃……近依喜而住，生長、增廣。</p>
        <p>諸比丘！於想封滯……乃至……</p>
        <p>諸比丘！於行封滯而住識者，以行為所緣，而止住於行，近倚喜而住，生長、增廣。</p>
        <p>諸比丘！如說『我離於色、離於受、離於想、離於行，而施設於識之來往、死生、長益、廣大』者，無有是處。</p>
        <p>諸比丘！比丘若於色界斷貪者，以斷貪故有分斷，無有識之所緣、依止。</p>
        <p>諸比丘！比丘若於受界……想界……行界……</p>
        <p>若於識界斷貪者，以斷貪故有分斷，無有識之所緣、依止。</p>
        <p>於識無依止、無增益，無現行而解脫。以解脫故住，以住故而知足，知足故不恐怖，不恐怖而自般涅槃，知：生已盡……乃至……不受後有。」</p>
    </body>
    <notes/>
    <ps/>
    <notes>
        <note n="1">漢譯雜阿含經卷二（大正藏二．八c）。</note>
        <note n="2">「有堅核」（sārādāyini），用原註之讀法，原本及暹羅本均作 sārādāni。</note>
        <note n="3">「諸比丘」，此節暹羅本缺。</note>
        <note n="4">「無堅核」，原本無否定辭。</note>
        <note n="5">「四識住」，業識所緣之色受想行的四蘊。</note>
        <note n="6">「食」者，緣也。</note>
    </notes>
</doc>
