<doc>
    <meta/>
    <body>
        <head>
            〔五五〕第三　優陀那
            <a n="1"/>
        </head>
        <p>〔爾時，世尊〕在舍衛城……乃至……</p>
        <p>於此，世尊為唱優陀那曰：</p>
        <j>
            <s>非我非我所<a n="2"/></s>
            <s>應無我我所<a n="3"/></s>
            <s><ref cRef="PTS.S.3.56"/>若如是勝解</s>
            <s>則斷下分結</s>
        </j>
        <p>如是說時，有一比丘白世尊言：「大德！以何為非我、非我所，應無我、無我所。比丘若如是勝解者，為得斷〔五〕下分結耶？」</p>
        <p>「比丘！此處有無聞凡夫，不見聖人……乃至……不順善知識，見色是我，我以色有，我中有色，色中有我，受……想……行……識是我，識以我有，我中有識，識中有我。</p>
        <p>彼不如實知色是無常為色無常，不如實知受是無常為受無常，不如實知想是無常……乃至……行是無常為行無常，不如實知識是無常為識無常。</p>
        <p>不如實知色是苦是為色是苦，不如實知受是……苦，想是……苦，行是……苦，識是苦是為識苦。</p>
        <p>不如實知色是無我為色無我，不如實知受是無我為受無我。不如實知想…行是無我為行無我，不如實知識是無我為識無我。</p>
        <p>不如實知色是有為為色有為，不如實知受是有為……想是有為……行是有為……識是有為是識有為。</p>
        <p>不如實知色是應壞，不如實知受是應壞……想是應壞……行是應壞……識是應壞。</p>
        <p><ref cRef="PTS.S.3.57"/>一〇</p>
        <p>諸比丘！有聞之聖弟子，見聖人，知聖人之法，善順聖人之法，見善知識，知善知識之法，善順善知識之法。不觀色是我，乃至不觀受……想……行……識是我。</p>
        <p>彼如實知色是無常是為色無常，如實知受是無常……想是……行是……行是無常……識是無常是為識無常。</p>
        <p>色是苦……乃至……識是苦……</p>
        <p>色無我……乃至……識無我……</p>
        <p>色有為……乃至……識有為……</p>
        <p>如實知色應壞，如實知受……想……行……識應壞。</p>
        <p>於彼色壞、受壞、行壞、識壞故、如是比丘，非我、非我所，應無我、無我所，比丘若如是勝解者，則斷〔五〕下分結。」</p>
        <p>〔時，彼比丘白世尊曰：〕</p>
        <p>「大德！比丘如是勝解者，則斷〔五〕下分結。大德！又如何知？如何見？以得無間諸漏盡耶？」</p>
        <p>「比丘！此處有無聞凡夫，於無畏之處，生起恐畏。比丘！無聞凡夫於非我、非我所，應無我、應無我所者，生恐畏。</p>
        <p>比丘！有聞之聖弟子，於無畏之處，不生怖畏。比丘！有聞之聖弟子，於非我、非我所，應無我、應無我所者，不生怖畏。</p>
        <p><ref cRef="PTS.S.3.58"/>二〇</p>
        <p>比丘！於色封滯而住識者，則以色為所緣，止住於色，近倚於喜而住，生長、增廣。</p>
        <p>比丘！於受封滯……於想封滯……</p>
        <p>於行封滯而住於識者，則以行為所緣，止住於行，近倚於喜而住，生長、廣大。</p>
        <p>比丘！如彼說『我離於色、離於受、離於想<a n="4"/>、離於行，而施設於識之來往、死生、長益、廣大』者，無有是處。</p>
        <p>比丘！比丘若於色界斷貪者，以斷貪故有分斷，無有識之所緣、依止。</p>
        <p>比丘！比丘若於受界……</p>
        <p>比丘！比丘若於想界……</p>
        <p>比丘！比丘若於行界……</p>
        <p>比丘！比丘若於識界斷貪者，以斷貪故有分斷，無有識所緣、依止。</p>
        <p>於識無依止，無增長，無現行而解脫。以解脫故住，以住故而知足，知足故無恐怖，無恐怖則自般涅槃。知：生已盡……乃至……不受後有。</p>
        <p>比丘！如是知，如是見者，則得無間諸漏盡。」</p>
    </body>
    <notes/>
    <ps/>
    <notes>
        <note n="1">漢譯雜阿含卷二（大正藏二．一六c）。</note>
        <note n="2">「非我」，原本 no cassa 由暹羅本 no cassaṁ 改之。</note>
        <note n="3">「應無我」，原本 na bhavissati 由暹羅本 na bhavissāmi。</note>
        <note n="4">「離想」，原本逸脫。</note>
    </notes>
</doc>
