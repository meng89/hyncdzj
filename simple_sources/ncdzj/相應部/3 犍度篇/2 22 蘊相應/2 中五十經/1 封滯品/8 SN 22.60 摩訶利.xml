<doc>
    <meta/>
    <body>
        <head>
            〔六〇〕第八　摩訶利
            <a n="1"/>
        </head>
        <p>如是我聞。爾時，世尊住毘舍離城大林重閣講堂。</p>
        <p><ref cRef="PTS.S.3.69"/>二</p>
        <p>時，離車人摩訶利來詣世尊之住處……乃至……坐於一面之離車人摩訶利白世尊曰：</p>
        <p>「大德！富蘭那迦葉如是說：『無因、無緣而有眾生之雜染。無因、無緣而致眾生雜染。無因、無緣而有眾生之清淨。無因、無緣而致眾生清淨。』世尊！於此當如何說耶？」</p>
        <p>「摩訶利！有因、有緣而有眾生之雜染。有因、有緣而致眾生雜染。摩訶利！有因、有緣而有眾生之清淨。有因、有緣而致眾生清淨。」</p>
        <p>「大德！有何因、何緣而有眾生之雜染？有何因、何緣，而致眾生<a n="2"/>雜染耶？」</p>
        <p>「摩訶利！若於此色，一向於苦，隨於苦，以隨苦不隨樂者，眾生不染著此色。摩訶利！然而，色樂，而隨於樂，伴樂不伴苦故，眾生為色所染著、染著故、為結縛故，而致雜染。</p>
        <p>摩訶利！有此因、此緣而有眾生之雜染。有此因、此緣而為眾生雜染。</p>
        <p>摩訶利！若於此受而一向於苦，隨於苦，伴於苦而不伴於樂者，眾生則不為此受所染著。摩訶利！然而，樂於受，隨於樂，伴樂不伴苦故，眾生染著於受，染著故而被縛結，被縛故致雜染。</p>
        <p>摩訶利！有此因、此緣而有眾生之雜染。有此因、此緣而致眾生雜染。</p>
        <p>摩訶利！若於此想……</p>
        <p>摩訶利！若於此行而一向於苦，隨於苦，伴於苦而不伴於樂者，眾生則不為此<ref cRef="PTS.S.3.70"/>行所染著。摩訶利！然而，樂於行，隨於樂，伴樂不伴苦故，眾生染著於行。染著故被縛結，被縛結故致雜染。</p>
        <p>摩訶利！有此因、此緣，有眾生之雜染。有此因、此緣而致眾生雜染。</p>
        <p>摩訶利！若於此識而一向於苦，隨於苦，伴於苦而不伴於樂者，眾生則不染著於識。摩訶利！然而，樂於識，隨於樂，伴樂不伴苦故，眾生染著於識。染著故被縛結，被縛結故致雜染。</p>
        <p>摩訶利！有此因、此緣而有眾生之雜染。有此因、此緣而致眾生雜染。」</p>
        <p>「大德！有何因、何緣而有眾生之清淨耶？有何因、何緣而眾生致雜染耶？」</p>
        <p>「摩訶利！若於此色而一向於樂，隨於樂，伴於樂不伴於苦者，眾生則不厭患此色。摩訶利！然而，色是苦，隨於苦，伴於苦而不伴於樂故，眾生厭患於色，厭患故離貪，離貪故為清淨。</p>
        <p>摩訶利！有此因、此緣而有眾生之清淨。有此因、此緣而致眾生清淨。</p>
        <p>摩訶利！若於此受……</p>
        <p>想……〔行〕</p>
        <p>於識而一向於樂，隨於樂，伴於樂不伴於苦者，眾生則不厭患此識。摩訶利！然而，識是苦，隨於苦，以伴於苦不伴於樂故，眾生厭患於識，厭患於識故則離貪，離貪故致清淨。</p>
        <p><ref cRef="PTS.S.3.71"/>一六</p>
        <p>摩訶利！有此因、此緣而有眾生之清淨。有此因、此緣致眾生清淨。」</p>
    </body>
    <notes/>
    <ps/>
    <notes>
        <note n="1">漢譯雜阿含卷二（大正藏二．二〇b）。</note>
        <note n="2">「眾生」之語，原本逸脫。</note>
    </notes>
</doc>
