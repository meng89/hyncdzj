<doc>
    <meta/>
    <body>
        <head>
            〔五七〕第五　七處
            <a n="1"/>
        </head>
        <p>〔爾時，世尊〕在舍衛城……乃至……</p>
        <p>「諸比丘！比丘於七處善巧而有三種觀察。於此法與律純一而已立者，名為最上人。</p>
        <p>諸比丘！何為比丘於七處善巧耶？</p>
        <p><ref cRef="PTS.S.3.62"/>五</p>
        <p>諸比丘！此處有比丘！知色，知色之集，知色之滅，知順色滅之道，知色之味，知色之過患，知色之出離。</p>
        <p>知受……想……行……</p>
        <p>知識，知識之集，知識之滅，知順識滅之道，知識之味，知識之過患，知識之出離。</p>
        <p>諸比丘！以何為色耶？諸比丘！四大種及四大種所造之色，名之為色。由食之集而有色之集，由食之滅而色之滅。此順色滅之道者，是八支聖道。謂：正見……乃至……正定是。</p>
        <p>緣色而生樂與喜，為色之味。有色之無常、苦而變壞之法，為色之過患。於色調伏欲貪，斷欲貪是為色之出離。</p>
        <p>諸比丘！諸沙門、婆羅門，證知如是色，證知如是色之集，證知如是色之滅、證知如是順色滅之道，證知如是色之味，證知如是色之過患，證知如是色之出離，而向色之厭患、離欲、滅盡者，則為善向。善向者，則為入此法<a n="2"/>與律。</p>
        <p>諸比丘！諸沙門、婆羅門，證知如是色，證知如是色之集，證知如是色之滅、證知如是順色滅之道，證知如是色之味，證知如是色之過患，證知如是色之出離，<ref cRef="PTS.S.3.63"/>而對色之厭患、離欲、滅盡，依不取而解脫者，則為善解脫。善解脫者，則為純一。純一者，則無以轉之可施設。</p>
        <p>諸比丘！以何為受耶？諸比丘！六受身是。〔謂：〕眼觸所生之受……乃至……意觸所生之受是。諸比丘！此名為受。依觸之集，而有受之集。依觸之滅，而有受之滅。此受滅之道者，是八支聖道。謂：正見……乃至……正定是。</p>
        <p><a n="3"/>緣受而生樂與喜，為受之味。有受之無常、苦而變壞之法，為受之過患。於受調伏欲貪，斷欲貪為受之出離。</p>
        <p>諸比丘！諸沙門、婆羅門，證知如是受，證知如是受之集，證知如是受之滅，證知如是順受滅之道，證知如是受之味，證知如受之過患，證知如是受之出離，而向受之厭患、離欲、滅盡者，則為善向。善向則入此法與律。</p>
        <p>諸比丘！諸沙門、婆羅門，證知如是受……乃至……無以轉之可施設。</p>
        <p>諸比丘！以何為想耶？諸比丘！六想身是。〔謂〕：色想、聲想、香想、味想、所觸想、法想是。諸比丘！此名為想……乃至……無以轉之可施設。</p>
        <p>諸比丘！以何為行耶？諸比丘！六思身是。〔謂〕：色思……乃至……法思<ref cRef="PTS.S.3.64"/>是。諸比丘！此名為行。依觸之集而有行之集。依觸之滅而有行之滅。此順行滅之道者，是八支聖道。謂：正見……乃至……正定是。</p>
        <p>緣於行所生樂與喜，為行之味。有行之無常、苦而變壞之法，為行之過患。於行調伏欲貪，斷欲貪為行之出離。</p>
        <p>諸比丘！諸沙門、婆羅門，證知如是之行，證知如是行之集，證知如是行之滅、證知如是順行滅之道……乃至……向於行之厭患、離欲、滅盡者，則為善向。善向則入此法與律……乃至……無以轉之可施設。</p>
        <p>諸比丘！以何為識耶？諸比丘！六識身是。〔謂：〕眼識、耳識、鼻識、舌識、身識、意識是。諸比丘！此名為識。依名色之集而有識之集，依名色之滅而有識之滅法。此順識滅之道，是八支聖道。謂：正見……乃至……正定是。</p>
        <p>緣識而生樂與喜，為識之味。有識之無常、苦而變壞之法，為識之過患。於識調伏欲貪，斷欲貪，為識之出離。</p>
        <p>諸比丘！諸沙門、婆羅門，證知如是識，證知如是識之集，證知如是識之滅，證知如是順識滅之道，證知如是識之味，證知如是識之過患，證知如是識之出離，而向識之厭患、離欲、滅盡者，則為善向。善向則入此法與律。</p>
        <p><ref cRef="PTS.S.3.65"/>二九</p>
        <p>諸比丘！諸沙門、婆羅門，證知如是識，證知如是識之集，證知如是識之滅，證知如是順識滅之道，證知如是識之味，證知如識之過患，證知如是識之出離，對識厭患、離欲、滅盡，依不取而解脫者，則為善解脫。善解脫者，則為純一，純一則無以轉之可施設。</p>
        <p>諸比丘！如是比丘為於七處是善巧。</p>
        <p>諸比丘！以何為比丘有三種之觀察耶？諸比丘！此處有比丘！觀察界，觀察處，觀察緣起。諸比丘！如是為比丘有三種之觀察。</p>
        <p>諸比丘！比丘於七處善巧而有三種之觀察。於此法與律純一而已立者，名為最上人。」</p>
    </body>
    <notes/>
    <ps/>
    <notes>
        <note n="1">漢譯雜阿含卷二（大正藏二．一〇a），七處三觀經（大正藏二．四九八c～同大正藏二．八七五b）增一阿含經卷三十五（大正藏二．七五四b）。</note>
        <note n="2">「法」之語，原本逸失。</note>
        <note n="3">原本之節號碼錯誤，今不改訂。</note>
    </notes>
</doc>
