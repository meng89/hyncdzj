<doc type="for_machine">
    <body>
        <head>
            〔八一〕波陀聚落
            <ewn>
                <a/>
                <note>漢譯雜阿含經卷二（大正藏二．一三c）。</note>
            </ewn>
        </head>
        <p>爾時，世尊住拘睒彌國瞿師多羅園。</p>
        <p><ref cRef="PTS.S.3.95"/>二</p>
        <p>時，世尊清晨著下衣、持鉢、衣，入拘睒彌乞食。行於拘睒彌乞食，食已，從乞食還，自收藏臥、坐具，持鉢、衣，未告侍者，不顧比丘眾，獨去遊方。</p>
        <p>時，有一比丘，於世尊出去未久，來至具壽阿難處，來而言於具壽阿難曰：</p>
        <p>「友阿難！世尊自收藏臥、坐具，持鉢、衣，未告侍者，不顧比丘眾，獨<ewn><a/><note>「無二」，adutiyo 原本逸失。</note></ewn>去遊方矣。」</p>
        <p>「友！世尊自收藏臥、坐具，持鉢、衣，未告侍者，不顧比丘眾，獨往遊方時，世尊欲獨住，任何人皆不得隨從。」</p>
        <p>時，世尊順次遊方到波陀聚落。於此，世尊住於波陀聚落跋陀薩羅樹下。</p>
        <p>時，有眾多比丘，來至具壽阿難之處，與具壽阿難俱相交談慶慰、歡喜、感銘之言後，坐於一面。</p>
        <p>坐於一面之彼諸比丘，言具壽阿難曰：</p>
        <p>「友阿難！已久不親聞世尊之說法。友阿難！我等欲親聞世尊之說法。」</p>
        <p>時，具壽阿難，與彼諸比丘眾俱，來詣波陀聚落跋陀薩羅樹，世尊之住處。詣已，敬禮世尊，坐於一面。</p>
        <p>坐於一面時，世尊為彼諸比丘說法，教示、勸導，讚歎勉勵，令之歡喜。</p>
        <p><ref cRef="PTS.S.3.96"/>一〇</p>
        <p>爾時，有一比丘！心生如是思念：</p>
        <p>「如何知，如何觀者，得無間盡諸漏耶？」</p>
        <p>時，世尊知彼比丘心之所思念，以告諸比丘曰：</p>
        <p>「諸比丘！我思擇而說法，思擇而說四念處，思擇而說四正勤<ewn><a/><note>「四」，cattāro 原本逸失。</note></ewn>，思擇而說四如意足，思擇而說五根，思擇而說五力，思擇而說七覺分，思擇而說八聖道分。</p>
        <p>諸比丘！如是乃我思擇之說法。</p>
        <p>諸比丘！如是我思擇說法<ewn><a/><note>「說法」，原本 desite……dhamme 由暹羅本 desito……dhammo 改之。</note></ewn>，時，此處有一比丘，心生是念：『如何知，如何觀者，得無間盡諸漏？』</p>
        <p>諸比丘！如何知，如何觀者，得無間盡諸漏耶？</p>
        <p>諸比丘！於此處有無聞凡夫，不見聖人，不知聖人之法，不順聖人之法，不見善知識……乃至……不隨善知識之法，以見色為我。諸比丘！彼以見為行，此行以何為因？以何為集？從何而生？從何而現耶？諸比丘！若於無明觸所生之所受觸者，於無聞之凡夫，生渴愛，依此而生行。諸比丘！如是彼行亦是無常、有為、緣無間盡諸起所生，彼渴愛亦是無常、有為、緣起所生。彼受……彼觸亦是無常、有為、緣起所生。彼受……彼觸亦是無常、有為、緣起所生。彼無明亦是無常、有為、<ref cRef="PTS.S.3.97"/>緣起所生。諸比丘！如是知，如是觀者，於無間盡諸漏。</p>
        <p>雖不見色是我，卻見我有色。諸比丘！彼以見為行，此行以何為因？以何為集？從何而生？從何而現耶？諸比丘！若於無明觸所生之所受觸，於無聞凡夫生渴愛，由此而生行。諸比丘！如是彼行亦是無常、有為、緣起所生。諸比丘！彼渴愛……受……觸……無明亦是無常、有為、緣起所生。諸比丘！如是知、如是觀者，於無間而盡諸漏。</p>
        <p>雖不見色是我，亦不見我有色，卻見我中有色。諸比丘！彼以見為行。此行以何因、以何集、從何而生？從何而現耶？諸比丘！於無明觸所生之所受觸者，於無聞之凡夫，生渴愛，由此而生行。諸比丘！如是彼行亦是無常、有為、緣起所生。彼渴愛……受……觸……無明亦是無常、有為、緣起所生。諸比丘！如是知，如是觀者，於無間盡諸漏。</p>
        <p>不見色是我，不見我有色，亦不見我中有色，卻見色中有我。諸比丘！彼以見為行。此行以何為因、以何為集、從何而生？從何而現耶？諸比丘！於無明觸所生之所受觸者，於無聞凡夫生渴愛，由此而生行。諸比丘！如是彼行亦是無常、有<ref cRef="PTS.S.3.98"/>為、緣起所生。彼渴愛……受……觸……無明亦是無常、有為、緣起所生。諸比丘！如是知……乃至……盡諸漏。</p>
        <p>雖不見色是我，亦不見我有色，我中有色，色中有我。</p>
        <p>但見受是我，見我有受，見我中有受，見受中有我。</p>
        <p>見想……行是我，見我有行，見我中有行，見行中有我。</p>
        <p>見識是我，見我有識，見我中有色，見識中有我。諸比丘！彼以見為行。此行以何為因……乃至……從何而現耶？諸比丘！於無明觸所生之所受觸者，無聞凡夫生渴愛，由此而生行。諸比丘！如是彼行亦是無常、有為、緣起所生。彼渴愛……受……觸……無明亦是無常、有為、緣起所生。諸比丘！如是知，如是觀者，於無間盡諸漏。</p>
        <p>不見色是我，不見受是我，亦不見想……行……識是我，以起如是見，〔謂〕此是我，此是世間，死後有我、有常、恒、永住而不變易之法。諸比丘！彼以常見為行。此行以何為因……乃至……諸比丘！如是知，如是觀者，於無間盡諸漏。</p>
        <p><ref cRef="PTS.S.3.99"/>二六</p>
        <p>雖不見色是我，亦不見受……想……行……識是我，以起如是見，而雖不以為此是我，此是世間，死後有我、常、恒、永住不變易之法，但起如是見，〔謂：〕應非有我，非有我所，應非我、非我所。</p>
        <p>諸比丘！彼以斷見為行。此行以何為因、以何為集、從何而生、從何而現耶？諸比丘！於無明觸所生之所受觸者，無聞凡夫生渴愛，由此而生行。諸比丘！如是彼行亦是無常……乃至……諸比丘！如是知、如是觀者，於無間盡諸漏。</p>
        <p>不見色是我，不見受……想……行……識是我，以起如是之見，但不以為此是我，此是世間，死後有我、常、恒、永住不變易之法，起如是之見，不以為非有我，非有我所、非我、非我所，唯疑惑、猶豫而不追究於正法。</p>
        <p>諸比丘！彼疑惑、猶豫，而不追究於正法為行。此行以何為因、以何為集、從何而生、從何而現耶？諸比丘！於無明觸所生之所受觸者，無聞凡夫生渴愛，由此而生行。諸比丘！如是，彼行亦是無常，有為、緣起所生。彼渴愛亦是無常、有為、緣起所生。彼受亦是無常、有為、緣起所生。彼觸亦是無常、有為、緣起所生。彼無明亦是無常、有為、緣起所生。</p>
        <p>諸比丘！如是知、如是觀者，於無間盡諸漏。」</p>
    </body>
    <ps></ps>
</doc>
