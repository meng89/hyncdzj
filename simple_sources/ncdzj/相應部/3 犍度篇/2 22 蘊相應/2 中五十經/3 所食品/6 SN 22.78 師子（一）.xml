<doc>
    <meta/>
    <body>
        <head>
            〔七八〕第六　師子（一）
            <a n="1"/>
        </head>
        <p>〔爾時，世尊〕在舍衛城……乃至……</p>
        <p>「諸比丘！獸王師子，暮時出居處，出居處而奮迅，奮迅而普觀四方，乃作三次之師子吼，三次師子吼後，而出求食。</p>
        <p><ref cRef="PTS.S.3.85"/>四</p>
        <p>諸比丘！凡畜生聞獸王師子吼聲，則墮大怖畏、戰慄、恐懼。棲穴者入穴，棲水者入水，棲林者入林，鳥則就於虛空。</p>
        <p>諸比丘！國王有象，以繩堅固縛於村邑王都，彼等亦一破截彼縛，怖畏而失大小便，以所有之方便而逃走。</p>
        <p>諸比丘！獸王師子，於畜生有如是大力，有如是大勢力，有如是大威力。</p>
        <p>諸比丘！如是如來、應供、正等覺者、明行具足者、世間解、無上調御丈夫、天人師、佛陀、世尊出生於世時，說法謂如是色，如是色之集，如是色之滅，如是……受……想……行……識，如是識之集，如是識之滅。</p>
        <p>諸比丘！彼諸長壽天雖是多樂久住於高殿中，聞如來之說法，則墮大怖畏、戰慄、恐怖：『我等無常而謂常住，我等不堅固而謂堅固，我等不恆常而謂恆常，我等無常、不堅固、不常恆而謂有身所攝。』</p>
        <p>諸比丘！如來於世間有如是大力，有如是大勢力，有如是大威力。」</p>
        <p>世尊如是說，善逝如是說已，更說曰：</p>
        <j>
            <s><ref cRef="PTS.S.3.86"/>（一）佛於現證知</s>
            <s>於人天世間</s>
            <s>常轉法之輪</s>
            <s>比如無師教</s>
        </j>
        <j>
            <s>（二）如是有身滅</s>
            <s>如是有身生</s>
            <s>八支之聖道</s>
            <s>乃滅苦之道</s>
        </j>
        <j>
            <s>（三）形體勝有譽</s>
            <s>長壽之諸天</s>
            <s>聞名則戰慄</s>
            <s>似獸見師子</s>
        </j>
        <j>
            <s>（四）如應已解脫</s>
            <s>聞羅漢教言</s>
            <s>此乃無常身</s>
            <s>我等超有身</s>
        </j>
    </body>
    <notes/>
    <ps/>
    <notes>
        <note n="1">漢譯未詳。和增支部經典第四集三十三經一致。</note>
    </notes>
</doc>
