<doc type="for_machine">
    <body>
        <head>
            〔七六〕第四　阿羅漢
            <ewn>
                <a/>
                <note>漢譯未詳。</note>
            </ewn>
            （一）
        </head>
        <p>〔爾時，世尊〕在舍衛城……乃至……</p>
        <p><ref cRef="PTS.S.3.83"/>三</p>
        <p>「諸比丘！色是無常。無常則是苦，苦則無我，無我則此非我所、此非我，此非我體。應如是以正慧，作如實觀。</p>
        <p>受……想……行……</p>
        <p>識是無常。無常則是苦，苦則無我，無我則此非我所，此非我，此非我體。應如是以正慧，作如實觀。</p>
        <p>諸比丘！有聞之聖弟子，如此觀而厭患於色，厭患於受……想……行……識。</p>
        <p>厭患而離貪，離貪而解脫，解脫而謂生解脫智。知：生已盡、梵行已立、所作已辦、不受後有。</p>
        <p>諸比丘！乃至於有情居，乃至有頂，以如是人為第一，以如是人為世間最勝，謂是阿羅漢。」</p>
        <p>世尊如是說，善逝如是說已，師更說曰：</p>
        <j>
            <s>（一）安樂阿羅漢</s>
            <s>渴愛已無跡</s>
            <s>應斷此我慢</s>
            <s>以裂愚昧網</s>
        </j>
        <j>
            <s>（二）獲得不動性<ewn><a/><note>「不動」云云，原本 anejanto 由暹羅本及原註 anejan te 改之。</note></ewn></s>
            <s>遠離心污濁</s>
            <s>世名無染者</s>
            <s>等梵亦無漏</s>
        </j>
        <j>
            <s>（三）徧知五之蘊</s>
            <s>七正法為境<ewn><a/><note>「七正法」，信、慚、愧、多真、發勤、在念、慧之七種（原註）。</note></ewn></s>
            <s>善士應讚歎</s>
            <s>此佛之愛子</s>
        </j>
        <j>
            <s>（四）具足七之寶<ewn><a/><note>「七寶」，謂七覺支（原註）。</note></ewn></s>
            <s>當以學三學</s>
            <s>逍遙為大雄</s>
            <s>已無恐怖畏</s>
        </j>
        <j>
            <s>（五）十分已具足<ewn><a/><note>「十分」，謂無學位十之分（原註）。</note></ewn></s>
            <s>定入為龍象</s>
            <s>此世最勝者</s>
            <s>渴愛已無跡</s>
        </j>
        <j>
            <s>（六）已生無學智</s>
            <s>此為最後身</s>
            <s>若得梵行果</s>
            <s>則無他所緣</s>
        </j>
        <j>
            <s><ref cRef="PTS.S.3.84"/>（七）無搖種種想</s>
            <s>輪迴轉解脫</s>
            <s>獲得調御位</s>
            <s>為此世勝者</s>
        </j>
        <j>
            <s>（八）上下亦左右<ewn><a/><note>「上下左右」，原註有三釋〔一〕上為頭髮頂、下是蹠、左右是中央，〔二〕是過去、未來、現在，〔三〕是配稱天界、惡趣、人界。</note></ewn></s>
            <s>絕無有歡喜</s>
            <s>師子吼宣說</s>
            <s>世間無上佛</s>
        </j>
    </body>
    <ps></ps>
</doc>
