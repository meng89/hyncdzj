<doc>
    <meta/>
    <body>
        <head>
            <ref cRef="PTS.S.3.100"/>
            〔八二〕第十　滿月
            <a n="1"/>
        </head>
        <p>爾時，世尊住舍衛城東園鹿母講堂，與大比丘眾俱。</p>
        <p>時，世尊於十五日布薩滿月之夜，為比丘眾所圍繞而坐於露地。</p>
        <p>時，有一比丘，從座而起，偏袒〔右〕肩，向世尊合掌，白世尊曰：</p>
        <p>「大德！世尊若許答我問者，我願聊問世尊。」</p>
        <p>「比丘！然則坐於己座，而如所欲問。」</p>
        <p>「唯唯，大德！」彼比丘應答世尊。則坐於己座，而白世尊曰：</p>
        <p>「大德！有五取蘊，謂：色取蘊、受取蘊、想取蘊、行取蘊、識取蘊是，此事然耶？」</p>
        <p>「比丘！有五取蘊，謂色取蘊……乃至……識取蘊是。」</p>
        <p>「善哉，大德！」彼比丘歡喜、隨喜世尊之所說，再問世尊曰：</p>
        <p>「大德！此五取蘊以何為根耶？」</p>
        <p>「比丘！此五取蘊乃以欲為根。」</p>
        <p>……乃至……</p>
        <p>「大德！彼五取蘊即是取耶？以離五取蘊有取耶？」</p>
        <p><ref cRef="PTS.S.3.101"/>「比丘！彼五取蘊亦非即取，亦非離五取蘊有取。於彼有貪欲者，此，乃取。」</p>
        <p>「善哉，大德！」彼比丘……乃至……再問世尊言：</p>
        <p>「大德！於五取蘊，應有欲貪之差別耶？」</p>
        <p>「比丘！世尊當說，比丘！於此有一人如是思惟，謂：我於未來世得如是色，我於未來世得如是受，我於未來世得如是想，我於未來世得如是行，我於未來世得如是識。比丘！於如是五取蘊，當有欲貪之差別。」</p>
        <p>「善哉，大德！」彼比丘……乃至……更問世尊曰：</p>
        <p>「如何蘊名為蘊耶？」</p>
        <p>「比丘<a n="2"/>！以色之過去、未來、現在、內、外、粗、細、劣、勝、遠、近名為色蘊。以受……想……行……識之過去、未來、現在、內、外、粗、細、劣、勝、遠、近名為識蘊。比丘！以此等之蘊名為蘊。」</p>
        <p>「善哉，大德！」彼比丘……乃至……更問世尊曰：</p>
        <p>「大德！依何因、何緣名為色取蘊耶？依何因、何緣為受取蘊耶？依何因、何緣為想取蘊耶？依何因、何緣為行取蘊耶？依何因、何緣為識取蘊耶？」</p>
        <p>「比丘！以四大為因、以四大為緣，而為色取蘊。以觸為因、以觸為緣，而為<ref cRef="PTS.S.3.102"/>受取蘊。以觸為因、以觸為緣，而為想取蘊。以觸為因、以觸為緣，而為行取蘊。以名色為因、以名色為緣，而為識取蘊。」</p>
        <p>「善哉，大德！」彼比丘……乃至……更問世尊曰：</p>
        <p>「大德！如何而起有身見耶？」</p>
        <p>「比丘！於此處之無聞凡夫，不見聖人，不知聖人之法，不順聖人之法，不見善知識，不知善知識之法，不順善知識之法，以見色是我，我乃色有，我中有色、色中有我。見受……想……行……識是我，我乃識有，我中有識，識中有我。比丘！如是而起有身見。」</p>
        <p>「善哉，大德！」彼比丘……乃至……更問世尊曰：</p>
        <p>「大德！如何而不起有身見耶？」</p>
        <p>「比丘！於此處有有聞之聖弟子，見聖人之法，知聖人之法，善順聖人之法，見善知識，知善知識之法，善順善知識法，不以色是我，我乃以色而有，我中有色、色中有我，不以受……想……行……識是我，我乃識有，我中有識，識中有我。比丘！如是而不起有身見。」</p>
        <p>「善哉，大德！」彼比丘……乃至……更問世尊曰：</p>
        <p>「大德！以何為色之味？以何為過患？以何為出離耶？以何為受……想……行……識之味？以何為過患？以何為出離耶？」</p>
        <p><ref cRef="PTS.S.3.103"/>「比丘！緣色所生喜樂為色之味。色之無常、苦、變易之法，為色之過患。於色調伏欲貪、斷欲貪，為色之出離。緣受……想……行……識所生喜樂，為識之味。識之無常、苦變易之法，為識之過患。於識調伏欲貪、斷欲貪為識之出離。」</p>
        <p>「善哉，大德！」彼比丘歡喜、隨喜世尊之所說，而更問世尊曰：</p>
        <p>「大德！如何知、如何觀者，於此有識之身及外之一切諸相，不起我慢、我所慢之隨眠耶？」</p>
        <p>「比丘！如是以正慧作如實觀色之過去、未來、現在、內、外、粗、細、劣、勝、遠、近之一切色，此非我所，此非我，此非我體。如是以正慧作如實觀受……想……行……識之過去、未來、現在、內、外、粗、細、劣、勝、遠、近之一切識，此非我所，此非我，此非我體。比丘！如是知、如是觀者，則於此有識之身及外之一切諸相，不起我慢、我所慢之隨眠。」</p>
        <p>其時有一比丘，心生思念：</p>
        <p>「如是色乃無我，受……想……行……識乃無我。〔然〕無我所作之業，何者之我應受？」</p>
        <p>時，世尊心知彼比丘心之所思念，以告諸比丘曰：</p>
        <p><ref cRef="PTS.S.3.104"/>「諸比丘！此處有一愚人，以無智、無明渴愛所礙之心，思惟能越師教而言，〔謂：〕『如是色乃無我，受……想……行……識乃無我，〔然〕無我所作之業，何者之我應受？』諸比丘！處處於彼諸法，受我質問之調練！</p>
        <p>諸比丘！汝等於意如何？色是常耶？是無常耶？」</p>
        <p>「大德！是無常。」</p>
        <p>受……想……行……</p>
        <p>「識是常耶？是無常耶？」</p>
        <p>「大德！是無常。」</p>
        <p>「無常者是苦耶？是樂耶？」</p>
        <p>「大德！是苦。」</p>
        <p>「無常、苦、變易之法者，以見於此，得以此是我所，此是我，此是我體耶？」</p>
        <p>「大德！不也。」</p>
        <p>「是故於此處……乃至……如是觀，知更不受後有。」</p>
        <j>
            <s>蘊二即未來</s>
            <s>名因有身二</s>
            <s>乃至味有識</s>
            <s>以應比丘問</s>
            <s>以此說為十</s>
        </j>
    </body>
    <notes/>
    <ps/>
    <notes>
        <note n="1">漢譯雜阿經卷二（大正藏二．一四b）中部經典一〇九、一一〇。</note>
        <note n="2">「比丘」，原本 bhikkhave 是 bhikkhu 之誤。</note>
    </notes>
</doc>
