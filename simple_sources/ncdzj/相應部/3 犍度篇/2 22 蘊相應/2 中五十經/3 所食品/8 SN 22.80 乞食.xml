<doc type="for_machine">
    <body>
        <head>
            〔八〇〕第八　乞食
            <ewn>
                <a/>
                <note>漢譯雜阿含經卷十（大正藏二．七一c）中阿含經卷三十四（大正藏一．六四七a）。</note>
            </ewn>
        </head>
        <p>爾時，世尊住釋迦國之迦維羅衛城尼拘律園。</p>
        <p>時，世尊為少諍事故斥比丘眾後，清晨著下衣、持鉢、衣，入迦維羅衛城乞食。</p>
        <p>行於迦維羅衛城乞食。食已，從乞食還到大林，以行晝日坐。入大林坐於毘羅婆若樹下，以行晝日坐。</p>
        <p>時，世尊靜居宴默，心生如是思念：</p>
        <p>「我雖退卻比丘眾，但此處有新參之諸比丘，出家不久，初入此法與律，彼等不見我，或生別異，或生變易。猶如幼犢不見母，或生別異，或生變易。</p>
        <p>如是此處有新參之諸比丘，出家未久，初入此法與律，彼等不見我，或生別異，或生變易，猶如種子不得水，或生別異，或生變易。</p>
        <p>如是此處……乃至……彼等不見我，或生別異，或生變易，我宜如前往攝取比丘眾，如是今應攝取此比丘眾。」</p>
        <p>時有索訶主梵天，知世尊心之所思念，譬喻力士之屈伸腕，伸屈腕，速沒於梵天界，現於世尊之前。</p>
        <p><ref cRef="PTS.S.3.92"/>九</p>
        <p>時，索訶主梵天，偏袒上衣之一肩，合掌奉世尊，白世尊曰：</p>
        <p>「世尊！如是，善逝！如是。大德！世尊難避卻比丘眾。</p>
        <p>此處有新參之諸比丘，出家未久，初入此法與律，彼等不見世尊，或生別異，或生變易。猶如幼犢不見母，或生別異，或生變易。</p>
        <p>如是此處有新參諸比丘，出家未久，初入此法與律，彼等不見世尊，或生別異，或生變易。猶如種子不得水，或生別異，或生變易。</p>
        <p>如是此處有新參諸比丘，出家未久，初入此法與律，彼等不得見世尊，或生別異，或生變易。</p>
        <p>大德世尊！令比丘眾歡喜，大德世尊！令比丘眾歡呼！大德世尊！應如先前之攝取比丘眾，如今當攝取比丘眾。」</p>
        <p>世尊默然而許。</p>
        <p>時，索訶主梵天知世尊之允許，敬禮世尊，右繞即沒於其處。</p>
        <p>時，世尊暮時，由宴默而起，到尼拘律園。到已，坐於所設之座。坐已，世尊如是示現神通變化。彼諸比丘，獨<ewn><a/><note>「獨」云云，原本 ekavihakāya 由暹羅本 ekadvihikāya 改之。</note></ewn>自或各二人以懷慚愧之色，令來我處。</p>
        <p><ref cRef="PTS.S.3.93"/>一七</p>
        <p>彼諸比丘，獨自或各二人懷慚愧之色，來詣世尊之住處。詣已，敬禮世尊，坐於一面。</p>
        <p>坐於一面時，世尊則謂彼諸比丘曰：</p>
        <p>「諸比丘<ewn><a/><note>以下次節至最終，與如是語經九一同文。</note></ewn>！於此處乞食者，乃諸活命中之下端。於世間如是禁咒<ewn><a/><note>如是禁咒原本 abhisāpāyaṁ 由暹羅本 abhisapo 'yaṁ 改之。</note></ewn>，謂汝乞食者，手持鉢遊方。諸比丘！然而知如是義趣，諸善男子之到此，乃緣於有義趣。非為王所強迫，非為賊所強迫，非為負債之故，非為苦於活命<ewn><a/><note>「苦於活命」，原本 jīvikā pakatā 由暹羅本 ājivikā 'pakatā 改之。</note></ewn>，我等<ewn><a/><note>「我等」云云，原本 atiṇṇamhi 由暹羅本 atiṇṇā 'mha 改之。</note></ewn>沈沒於生、老、死、愁、悲、苦、憂、惱，沈於苦，為苦所圍，不知盡此純一之苦蘊。</p>
        <p>諸比丘！如是而出家之彼善男子，以起貪欲，於諸欲生極染著，心有瞋恚，意有害想，失念而不正知，不入於定，心散亂，乃凡俗諸根是。諸比丘<ewn><a/><note>此喻出增支部經典原典二．九五，本生經原典一．四八二。</note></ewn>！猶如焚屍火槽，燃燒兩端，而中間塗糞，於村亦不用材，於林間亦不用之材。諸比丘！我乃說如是此人，既棄在家人之受用，亦不圓滿於沙門之義。</p>
        <p>諸比丘！有三不善覺，〔謂〕：貪覺、恚覺、害覺是。諸比丘！或修習無相三昧時，此三不善覺之無餘滅盡，於四念處，心<ewn><a/><note>「心」，原本 citassa 是 cittassa 之誤。</note></ewn>安住而住。</p>
        <p>諸比丘！然則修習無相三昧亦善。諸比丘！多作修習無相三昧者，果多，功德多。</p>
        <p><ref cRef="PTS.S.3.94"/>二二</p>
        <p>諸比丘！有二種見。〔謂〕：有見、非有見是。諸比丘！此中有聞之聖弟子，如是思擇之，謂於世間有少法，我取之而為無罪過者否？</p>
        <p>彼如是知，謂於世間乃少法，而我取之而非為無罪過，我若取色者，則有所取，若取受……想……行……識者則有所取，然則緣取而生有，緣有而生生，緣生而生老、死、愁、悲、苦、憂、惱。，如是而有此純一之苦蘊集。</p>
        <p>諸比丘！汝等於意云何？色是常耶？是無常耶？」</p>
        <p>「大德！是無常。」</p>
        <p>「若是無常者，是苦耶？是樂耶？」</p>
        <p>「大德！是苦。」</p>
        <p>「若觀此是無常、苦變易之法者，可得此是我所，此是我，此是我體耶？」</p>
        <p>「大德！不也。」</p>
        <p>受……想……行……識是常<ewn><a/><note>常，原本 saṁkhittaṁ 由暹羅本 niccaṁ 改之。</note></ewn>耶？……乃至……</p>
        <p>「諸比丘！於此如是觀故……乃至，知……更不受後有。」</p>
    </body>
    <ps></ps>
</doc>
