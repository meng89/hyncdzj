<doc>
    <meta/>
    <body>
        <head>
            〔七九〕第七　師子（二）
            <a n="1"/>
        </head>
        <p>〔爾時，世尊〕住舍衛城……乃至……</p>
        <p>「諸比丘！諸沙門、婆羅門，憶念種種之宿住。憶念者，則憶念此一切五蘊，或隨其一。</p>
        <p>諸比丘！我於過去世謂有如是色者，則憶念色。諸比丘！我於過去世謂有如是受者，則憶念受。諸比丘！我於過去世謂有如是想……行……識者，則憶念識。</p>
        <p>諸比丘！說名為色者何耶？諸比丘！為所惱壞故名為色也。何以為所惱壞耶？以寒受惱壞，以熱受惱壞，以飢受惱壞，以渴受惱壞，以虻、蚊、風、熱、蝎、蛇所觸而為所惱壞。諸比丘！為所惱壞故名為色。</p>
        <p><ref cRef="PTS.S.3.87"/>六</p>
        <p>諸比丘！說名為受者何耶？諸比丘！領受故名為受。領受者何耶？領受於樂，領受於苦，領受不苦不樂是。諸比丘！領受故名為受。</p>
        <p>諸比丘！說名為想者何耶？諸比丘！了解故名為想。了解者何耶？了解青，了解黃，了解赤，了解白是。諸比丘！了解故名為想。</p>
        <p>諸比丘！說名為行者何耶？諸比丘！現行於有為故名為行。現行於有為者何耶？以色為色性故，現行於有為，以受為受性故，現行於有為，以想為想性故，現行於有為，以行為行性故，現行於有為，以識為識性故，現行於有為。諸比丘！現行於有為故名行。</p>
        <p>諸比丘！說名為識者何耶？諸比丘！了知故名為識。了知者何耶？了知醋、了知苦、了知辛、了知甘<a n="2"/>、了知苛，了知不苛，了知鹹，了知不鹹。諸比丘！了知故名為識。</p>
        <p>諸比丘！於此有聞之聖弟子，乃如是思擇。</p>
        <p>如『我今為色所食：我於過去世，亦為色所食，如今現在為色所食。我若樂著於未來之色者，則我於未來世，亦應為色所食，乃如今現在為色所食。』彼如是思擇、則不顧過去之色，不樂著未來之色，則於現在之色向厭患、離貪、滅盡。</p>
        <p>如『我今為受所食：我於過去世，亦為受所食，乃如今現在為受所食。我若<ref cRef="PTS.S.3.88"/>樂著於未來之受者，則我於未來世亦應為受所食，乃如今現在為受所食。』彼如是思擇，則不顧過去之受，不樂著未來之受，則於現在之受向厭患、離貪、滅盡。</p>
        <p>如『我今為所想所食……』……</p>
        <p>如『我今為行所食，我於過去世，亦為行所食，乃如今現在為行所食。我若樂著未來之行者，乃如今現在為行所食。我若樂著於未來之行者，則我於未來世，亦應為行所食，乃如今現在為行所食。』彼如是思擇，則不顧過去之行，不樂著未來之行，則於現在之行向厭患、離貪、滅盡。</p>
        <p>如『我今為識所食，我於過去世，亦為識所食，乃如今現在為識所食。我若樂著未來之識者，則我於未來世，亦應為識所食，乃如今現在為識所食。』彼如是思擇，則不顧過去之識，不樂著未來之識，則於現在之識向厭患、離貪、滅盡。</p>
        <p>諸比丘！汝等於意如何？色是常耶？是無常耶？」</p>
        <p>「大德！是無常。」</p>
        <p>「無常者，是苦耶？是樂耶？」</p>
        <p>「大德！是苦。」</p>
        <p>「若觀此無常、苦變易之法者，得有此是我所，此是我，此是我體耶？」</p>
        <p>「大德！不也。」</p>
        <p>受……想……行……</p>
        <p><ref cRef="PTS.S.3.89"/>二〇</p>
        <p>「識是常耶？是無常耶？」</p>
        <p>「大德！是無常。」</p>
        <p>「無常者，是苦耶？是樂耶？」</p>
        <p>「大德！是苦。」</p>
        <p>「若觀此無常、苦變易之法者，得有此是我所，此是我，此是我體耶？」</p>
        <p>「大德！不也。」</p>
        <p>「諸比丘！應如是以正慧如實作觀。是故諸色之過去、未來、現在、內外、粗細、劣、勝、遠、近之一切色，乃非我所，非我，非我體。</p>
        <p>受……</p>
        <p>想……</p>
        <p>行……</p>
        <p>應如是以正慧如實作觀。識之過去、未來、現在……乃至……遠近之一切識，乃非我所，非我，非我體。</p>
        <p>諸比丘！聖弟子以此名為減而不增，捨而不取，退而不近，離薰而不徧薰。</p>
        <p>何以減而不增耶？以減色而不增，以減受……想……行……識而不增。</p>
        <p>何以捨而不取耶？以捨色而不取，以捨受……想……行……識而不取。</p>
        <p>何以退而不近耶？以退去色而不近，退去受……想……行……識而不近。</p>
        <p><ref cRef="PTS.S.3.90"/>三〇</p>
        <p>何以離薰而不徧薰耶？以離薰色而不徧薰，離薰受……想……行……識而不徧薰。</p>
        <p>諸比丘！有聞之聖弟子，作如是觀，以厭患於色，厭患於受……想……行……識，厭患而離貪，離貪而解脫，解脫而生解脫智，則知：生已盡、梵行已立、所作已辦、不受後有。</p>
        <p>諸比丘！比丘以此為不增不減，已減而住，不捨不取，已捨而住，不退不近，已退而住，不離薰、不徧薰。</p>
        <p>已離薰而住，何以不增不減耶？已減而住，以色不增不減。已減而住，受……想……行……識不增不減。</p>
        <p>已減而住，何以不捨不取耶？已捨而住，以色不捨不取，已捨而住，以受……想……行……識不捨不取。</p>
        <p>已捨而住，何以不退、不近耶？已退而住，由色不退不近，已退而住，由受……想……行……識不退不近。</p>
        <p>已退而住，何以不離薰、不徧薰耶？已離薰而住，以色不離薰、不徧薰，已離薰而住，以受……想……行……識不離薰、不徧薰。</p>
        <p>已離薰而住。諸比丘！如是心解脫之比丘，是帝釋天、梵天、生主之諸天所遙望而歸依。」</p>
        <p><ref cRef="PTS.S.3.91"/>三八</p>
        <j>
            <s>歸命人良馬</s>
            <s>歸命最勝人</s>
            <s>汝所依靜慮</s>
            <s>我等所難知<a n="3"/></s>
        </j>
    </body>
    <notes/>
    <ps/>
    <notes>
        <note n="1">漢譯雜阿含經卷二（大正藏二．一一b）英譯者，此經名為「師子」是錯誤，應該是云「所食」。於漢譯謂「三世陰世所食經」。</note>
        <note n="2">「甘」，原本 madhukaṁ 由暹羅本 madhuraṁ 改之。</note>
        <note n="3">「我等」云云，原本 tenābhijānāma 由暹羅本 te nābhijānāma 改之。</note>
    </notes>
</doc>
