<doc type="for_machine">
    <body>
        <head>
            〔一〇三〕第一　邊
            <ewn>
                <a/>
                <note>漢譯雜阿含經卷三（大正藏二．一八b）。</note>
            </ewn>
        </head>
        <p>〔爾時，世尊〕在舍衛城……乃至……</p>
        <p><ref cRef="PTS.S.3.158"/>三</p>
        <p>「諸比丘！有四邊。以何為四耶？有身邊，有身集邊，有滅邊，有順身滅道邊是。</p>
        <p>諸比丘！何為有身邊耶？名五取蘊。以何為五耶？謂：色取蘊、受取蘊、想取蘊、行取蘊、識取蘊是。諸比丘！此名為有身邊。</p>
        <p>諸比丘！以何為有身集邊耶？當來有之渴與愛、喜貪俱而為樂著於彼彼。謂：是欲愛、有愛、非有愛。諸比丘！此名為有身集邊。</p>
        <p>諸比丘！以何為有身滅邊耶？彼渴愛之無餘、離欲、滅盡、捨離、定棄、解脫、無著是。諸比丘！此名為有身滅邊。</p>
        <p>諸比丘！何為有順身滅道邊耶？即八支聖道是。謂：正見……乃至……正定是。諸比丘！此名為有順身滅道邊。</p>
        <p>諸比丘！有如是之四邊。」</p>
    </body>
    <ps></ps>
</doc>
