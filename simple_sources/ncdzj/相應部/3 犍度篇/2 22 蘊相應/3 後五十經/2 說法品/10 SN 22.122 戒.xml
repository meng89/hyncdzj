<doc type="for_machine">
    <body>
        <head>
            〔一二二〕第十　戒
            <ewn>
                <a/>
                <note>漢譯雜阿含經卷十（大正藏二．六五b）。</note>
            </ewn>
        </head>
        <p>爾時，具壽舍利弗及具壽摩訶拘絺羅，住波羅捺國仙人墮處鹿野苑。</p>
        <p>時，具壽摩訶拘絺羅，於暮時從靜座起，即往具壽舍利弗之處……乃至……言：</p>
        <p>「友舍利弗！戒具足之比丘，應以何法如理作意耶？」</p>
        <p>友拘絺羅！戒具足之比丘，應如理作意：五取蘊是無常、苦、病、癰、刺、痛、病、他、壞、空，無我。</p>
        <p>以何為五耶？謂：色取蘊……乃至……識取蘊是。友拘絺羅！戒具足之比丘，應如理作意：此五取蘊是無常、苦……乃至……無我。</p>
        <p><ref cRef="PTS.S.3.168"/>六</p>
        <p>「友！於此戒具足之比丘，若如理作意：此五取蘊是無常、是苦……乃至……無我，則有當現證預流果。」</p>
        <p>「友舍利弗！預流之比丘！應以何法如理作意耶？」</p>
        <p>「友拘絺羅！預流之比丘！應如理作意：此五取蘊是無常……乃至……無我。</p>
        <p>友！又於此，預流之比丘！若如理作意：此五取蘊是無常……乃至……無我，則有當現證一來果。」</p>
        <p>「友舍利弗！一來之比丘，應以何法如理作意耶？」</p>
        <p>「友拘絺羅！一來之比丘，當如理作意：此五取蘊是無常……乃至……無我。</p>
        <p>友！又於此，一來之比丘，若如理作意：此五取蘊是無常……乃至……無我，則有當現證不還果。」</p>
        <p>「友舍利弗！不還之比丘，應以何法如理作意耶？」</p>
        <p>「友拘絺羅！不還之比丘，應如理作意：此五取蘊是無常……乃至……無我。</p>
        <p>友！於此不還之比丘，若如理作意：此五取蘊是無常……乃至……無我，則有當現證阿羅漢果。」</p>
        <p>「友舍利弗！阿羅漢應以何法如理作意耶？」</p>
        <p>「友拘絺羅！阿羅漢應如理作意：此五取蘊是無常、苦、病、癰、刺、痛、病、他、壞、空、無我。</p>
        <p>友！阿羅漢更無所作，無已辦之增益。然而修習此諸法，多修習者，則資於<ref cRef="PTS.S.3.169"/>現法樂住、正念正知。」</p>
    </body>
    <ps></ps>
</doc>
