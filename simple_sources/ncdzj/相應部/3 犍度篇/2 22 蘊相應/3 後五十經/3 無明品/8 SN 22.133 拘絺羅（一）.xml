<doc type="for_machine">
    <body>
        <head>
            <ref cRef="PTS.S.3.175"/>
            〔一三三〕第八　拘絺羅（一）
        </head>
        <p>住波羅捺國仙人墮處鹿園……</p>
        <p>時，具壽<ewn><a/><note>「具壽」，原本逸失。</note></ewn>舍利弗，於暮時……乃至……</p>
        <p>坐於一面之舍利弗，言具壽摩訶拘絺羅曰：</p>
        <p>「友拘絺羅！無明，說無明者。友<ewn><a/><note>「友！」之下原本有 koṭṭhita 是衍字。</note></ewn>！何者為無明，如何為無明人耶？」</p>
        <p>「友！此處有無聞之凡夫，不如實知色之味、過患、出離。</p>
        <p>不如實知受……想……行……識之味、過患、出離。</p>
        <p><ref cRef="PTS.S.3.176"/>九</p>
        <p>友！說此為無明，如此為無明人。」</p>
        <p>如是言已，具壽舍利弗，言於具壽摩訶拘絺羅曰：</p>
        <p>「友拘絺羅！明，說明者。友！何者為明？如何為明人耶？」</p>
        <p>「友！此處有有聞之聖弟子，如實知色之味、過患、出離。</p>
        <p>受……想……行……</p>
        <p>如實知識之味、過患、出離。</p>
        <p>友！說此為明，如此為明人。」</p>
    </body>
    <ps></ps>
</doc>
