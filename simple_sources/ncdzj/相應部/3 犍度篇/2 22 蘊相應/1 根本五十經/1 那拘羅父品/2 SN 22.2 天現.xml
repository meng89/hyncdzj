<doc>
    <meta/>
    <body>
        <head>
            〔二〕第二　天現
            <a n="1"/>
        </head>
        <p>如是我聞。爾時，世尊住釋迦國，天現之釋迦聚落。</p>
        <p>時，有眾多之西方遠行比丘，來詣世尊之住處。詣已，敬禮世尊，坐於一面。</p>
        <p>坐於一面之彼比丘等白世尊曰：</p>
        <p>「大德！我等往西方國土，欲住於西方國土。」</p>
        <p>「諸比丘！汝等曾向舍利弗〔告〕辭否？」</p>
        <p>「大德！我等未向具壽舍利弗〔告〕辭。」</p>
        <p>「諸比丘！應向舍利弗告辭。諸比丘！舍利弗是賢人，是同梵行諸比丘之饒益者。」</p>
        <p><ref cRef="PTS.S.3.6"/>「唯唯，大德！」彼諸比丘應諾世尊。</p>
        <p>爾時，具壽舍利弗於離世尊不遠之耶羅伽羅叢林中坐。</p>
        <p>時，彼諸比丘歡喜於世尊之所說，隨喜從座而起，敬禮右繞世尊，而往具壽舍利弗住處往已，與具壽舍利弗互俱交換慶慰、歡喜、感銘之談話，而坐於一面。</p>
        <p>坐於一面之彼比丘等，言具壽舍利弗曰：</p>
        <p>「友舍利弗！我等往西方國土，欲住於西方國土。我等已向尊師〔告〕辭矣。」</p>
        <p>「友等！有往處處之異國，問比丘者，〔謂〕是賢剎帝利、賢婆羅門、賢居士、賢沙門。友等！諸賢人好觀察，問具壽等之師，教何？說何<a n="2"/><a n="3"/>耶？具壽等善聞、善持、善思念、善觀法，具壽等之說時，有得說世尊之所說否？有無以非實毀害世尊耶？說法之隨法，以同法人之論隨論，有無墮於呵責處耶？」</p>
        <p>「友！我等欲知此所說之義，從遠方來具壽舍利弗處。具壽舍利弗，願請分別此所說之義。」</p>
        <p>「友等！然則諦聽，善思念、我當說。」</p>
        <p>「唯唯，友！」彼比丘等應諾具壽舍利弗。</p>
        <p>具壽舍利弗如是說：</p>
        <p><ref cRef="PTS.S.3.7"/>一〇</p>
        <p>「友等！有往處處之異國，問比丘者，〔謂〕剎帝利……乃至……友等！諸賢人好觀察，問具壽等之師說何教何耶？友等！若如是問者，應如是說，應如是說：『友等！〔謂〕我等之師，以教調伏欲貪。』</p>
        <p>友等！作如是說而有重問者，〔謂〕是賢剎帝利……乃至……賢沙門也。友等！諸賢人好觀察，問具壽等之師，於何教令調伏欲貪耶？友等！如是問者，應如是答：『友等！〔謂〕師於色教令調伏欲貪，於受教令……於想……於行……於識教令調伏欲貪。』</p>
        <p>友等！作如是說而有重問者，〔謂〕是賢剎帝利……乃至……賢沙門。友等！諸賢人好觀察，問具壽之師，見何之過患故，於色教令調伏欲貪耶……於受教令……於想……於行……於識教令調伏欲貪耶？友等！若如是問者，應如是說：『友等！〔謂〕若於色不離貪、不離欲、不離愛、不離渴、不離熱煩、不離渴愛者，彼色之變易、變異，而生愁、悲、苦、憂、惱。若於受……於想……於行不離貪……不離渴愛者，彼行之變易、變異，而生愁、悲、苦、憂、惱。若於識不離貪、不離欲、不離愛、不離渴、不離熱煩、不離渴愛者，彼識之變易、變異，生愁、悲、苦、憂、惱。友等！我等之師見如是過患故，於色教令調伏欲貪……於受……於想……於行……於識教令調伏欲貪。』</p>
        <p><ref cRef="PTS.S.3.8"/>一三</p>
        <p>友等！如是說而有重問者、〔謂〕是賢剎帝利、賢婆羅門、賢居士、賢沙門心。友等！諸賢人好觀察，具壽等之師，見何之福利，故於色以教調伏欲貪耶？於受以教……於想……於行……於識以教調伏欲貪耶？友等！若作如是問者，應如是說：『友等！〔謂〕若於色離貪、離欲、離愛、離渴、離熱煩、離渴愛者，彼色之變易、變異、而不生愁、悲、苦、憂、惱。若於受……於想……於行離貪、離欲、離愛、離渴、離熱煩、離渴愛者，彼行之變易、變異，而不生愁、悲、苦、憂、惱。若於識離貪、離欲、離愛、離渴、離熱煩、離渴愛者，彼識之變易、變異，而不生愁、悲、苦、憂、惱。友等！我等之師見如是福利故，於色以教調伏欲貪。……於受以教……於想……於行……於識以教調伏欲貪。』</p>
        <p>友等！若具足諸不善法而住，而且得現法樂住，無障礙、無熱煩。身壞命終而得善趣者，世尊即不讚歎斷諸不善法。</p>
        <p>友等！雖然，具足諸不善法而住者，於現法苦住，有障礙、有憂惱、有熱煩，身壞命終，當得惡趣故，世尊讚歎斷諸不善法。</p>
        <p>友等！若諸善法具足而住，而且於現法苦住，有障礙、有憂惱、有熱煩、身<ref cRef="PTS.S.3.9"/>熱煩，身壞命終，當得惡趣者，世尊即不讚歎具足諸善法。</p>
        <p>友等！雖然，具足諸善法<a n="4"/>而住者，得現法樂住，無障礙、無憂惱、無熱煩，身壞命終，當得善趣故，世尊讚歎具足諸善之法。」</p>
        <p>具壽舍利弗如是說已，彼比丘等喜悅，歡喜具壽舍利弗之所說。</p>
    </body>
    <notes/>
    <ps/>
    <notes>
        <note n="1">漢譯雜阿含經卷五（大正藏二．三三b），增一阿含經卷三十五（大正藏二．七五四b）。</note>
        <note n="2">「說何」，原本 kiṁvādā 以暹羅本 kiṁvādi 改之。</note>
        <note n="3">「說何」，原本 kiṁvādā 以暹羅本 kiṁvādi 改之。（CBETA 按：漢譯南傳大藏經此頁有二個對應之註標[02]與章節校注內容不符，故今將此處修訂為[02]之註標。）</note>
        <note n="4">「善法」，原本 akusale 是 kusale 之誤。</note>
    </notes>
</doc>
