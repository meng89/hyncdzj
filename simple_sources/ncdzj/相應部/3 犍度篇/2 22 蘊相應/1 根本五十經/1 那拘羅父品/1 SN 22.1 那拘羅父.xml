<doc>
    <meta/>
    <body>
        <head>
            〔一〕第一　那拘羅父
            <a n="1"/>
        </head>
        <p>如是我聞。爾時，世尊住婆祇國設首婆羅山之恐怖林鹿園。</p>
        <p>彼時有那拘羅父居士，來詣世尊之住處。詣已，坐於一面。</p>
        <p>坐於一面之那拘羅父居士白世尊曰：</p>
        <p>「大德！我乃瘦衰、老羸、老年、高齡、病身、多病者。大德！我不得常見世尊與意修習<a n="2"/>之諸比丘。請大德世尊教導我，請大德世尊教誡我，使我於長夜得利益、安樂。」</p>
        <p>「如是居士！如是居士！居士！汝身為病污所覆。居士！持如是之身，如何不須臾自言無病耶？但除愚癡。是故居士！汝於此處應如是學，〔謂：〕我身雖病而得心無病。居士！汝應如是學。」</p>
        <p><ref cRef="PTS.S.3.2"/>五</p>
        <p>時，那拘羅父居士，隨喜、歡喜世尊之所說，從座而起，敬禮右繞世尊，而往具壽舍利弗之處。往已，敬禮具壽舍利弗，坐於一面。</p>
        <p>具壽舍利弗，謂坐於一面之那拘羅父居士曰：</p>
        <p>「居士！汝諸根和悅，面貌清清潔白。無非今日於世尊之處，得聞說法耶？」</p>
        <p>「大德！何其不然！大德！今世尊以說法之甘露灌潤於我。</p>
        <p>大德！於此我來詣世尊住處。詣已，敬禮世尊，坐於一面，我坐於一面，而白世尊：『大德！我乃瘦衰、老羸、老衰、晚年、高齡、病身、多病者。大德！我不得常見世尊與意修習之諸比丘。請大德世尊教導我，請大德世尊教誡我，使我長夜得利益、安樂。』</p>
        <p>大德！敬白如是，而世尊言我曰：『如是居士！如是居士！居士！汝身為病污所覆。居士！持如是之身，如何不須臾自言無病耶？但除愚癡。是故居士！汝於此處應如是學，〔謂：〕我身雖病而得心無病。居士！汝應如是學。』</p>
        <p>大德！世尊以如是說法之甘露灌潤於我。」</p>
        <p>「居士！汝無再問世尊耶？」「大德！如何身病而為心病？如何身病為心無病耶？</p>
        <p><ref cRef="PTS.S.3.3"/>九</p>
        <p>大德！我等從遠方而來至具壽舍利弗處，為欲知此所說之義。具壽舍利弗！願為分別此所說之義。」</p>
        <p>「居士！然則諦聽，當善思念，我當說。」</p>
        <p>「唯唯大德！」那拘羅父居士以應諾具壽舍利弗。</p>
        <p>具壽舍利弗如是說曰：</p>
        <p>「居士！如何身病而為心病耶？</p>
        <p>居士！於此有無聞之凡夫，不見聖人，不知聖人之法，不順聖人之法，不見善知識，不知善知識之法，不順善知識之法，觀色是我，我以色有，我中有色，色中有我，住纏於色是我，色是我所。彼人，住纏於我是色，色是我所，彼色變易<a n="3"/>、變異。彼人於色之變易、變異，而生愁、悲、苦、憂、惱。</p>
        <p>觀受是我，我以受有，我中有受，受中有我，住纏於我是受，受是我所。彼人住纏於我是受，受是我所，彼受變易、變異。彼人於受之變易、變異，而生愁、悲、苦、憂、惱。</p>
        <p>觀想是我，我以想有，我中有想，想中有我，住纏於我是想，想是我所。彼人住纏於我是想，想是我所，彼想變易、變異。彼人於想之變易、變異，而生愁、悲、苦、憂、惱。</p>
        <p>觀行是我，我以行有，我中有行，行中有我，住纏於我是行，行是我所。彼人住纏於我是行，行是我所，彼行變易、變異。彼人於行之變易、變異，而生愁、悲、苦、憂、惱。</p>
        <p>觀識是我，我以識有，我中有識，識中有我，纏住於我是識，識是我所。彼<ref cRef="PTS.S.3.4"/>人住纏於我是識，識是我所，彼識變易、變異。彼人於識之變易、變異，而生愁、悲、苦、憂、惱。</p>
        <p>居士！如是為身病而心病。</p>
        <p>居士！何者為身病而心無病耶？</p>
        <p>居士！此處有有聞之聖弟子，見聖人，知聖人之法，善順聖人之法，見善知識，知善知識之法，善順善知識之法。不觀色是我，我以色有，我中有色，色中有我，不住纏於我是色，色是我所。彼人不住纏於我是色，色是我所，而彼色變易、變異。彼人於色之變易、變異，不生愁、悲、苦、憂、惱。</p>
        <p>不觀受是我，我以受有，我中有受，受中有我，不住於我是受，受是我所。彼人不住纏於受是我，受是我所，而彼受變易、變異。彼人於受之變易、變異而不生愁、悲、苦、憂、惱。</p>
        <p>不觀想是我，我以想為有，我中有想，想中有我。不住纏於我是想，想是我所。彼人不住纏於我是想，想是我所，而彼想變易、變異。彼人於想之變易、變異而不生愁、悲、苦、憂、惱。</p>
        <p><ref cRef="PTS.S.3.5"/>二二</p>
        <p>不觀行是我，我以行有，我中有行，行中有我。不住纏於我是行，行是我所。彼人不住纏於我是行，行是我所，而彼行變易、變異。彼人於行之變易、變異而不生愁、悲、苦、憂、惱。</p>
        <p>不觀識是我，我以識有，我中有識，識中有我。不住纏於我是識，識是我所。彼人不住纏於我是識，識是我所，而彼識變易、變異。彼人於識之變易、變異而不生愁、悲、苦、憂、惱。</p>
        <p>居士！如是為身病而心無病。」</p>
        <p>具壽舍利弗如是說已，那拘羅父居士喜悅，而喜歡於具壽舍利弗之所說。</p>
    </body>
    <notes/>
    <ps/>
    <notes>
        <note n="1">漢譯雜阿含經卷五（大正藏二．三三a），增一阿含經卷六（大正藏二．五七三a），增支部原典六．一六參照。</note>
        <note n="2">意修習之諸比丘。若見其比丘時心增長故名之。言舍利弗、目犍連等大長老。</note>
        <note n="3">變易 pari 依暹本 vipari 改之。</note>
    </notes>
</doc>
