<doc type="for_machine">
    <body>
        <head>
            〔三〕第三　訶梨（一）
            <ewn>
                <a/>
                <note>漢譯雜阿含經卷二十（大正藏二．一四四a）。</note>
            </ewn>
        </head>
        <p>如是我聞。爾時，具壽摩訶迦旃延住於阿槃提國<ewn><a/><note>「拘留歡喜山曲」，原本 pavatte 以 papāte 改之。</note></ewn>之拘留歡喜山曲中。</p>
        <p>時，有訶梨居士，來具壽摩訶迦旃延處。敬禮具壽摩訶迦旃延，而坐於一面。</p>
        <p>坐於一面之訶梨居士，言具壽摩訶迦旃延曰：</p>
        <p>「大德！世尊於摩犍提所問而說義品經<ewn><a/><note>「義品經」，經集第八四四偈。</note></ewn></p>
        <j>
            <s>牟尼無家無住處</s>
            <s>無絕近習於聚落</s>
            <s>以空諸欲無希望<ewn><a/><note>「無希望」（apurakkharāna），原文之意為「向前寄望」。但漢譯相當此文有「還滿」。此應語根 pr 來的。</note></ewn></s>
            <s>何不與人事諍論</s>
        </j>
        <p>大德！應如何見世尊所略說之廣義耶？」</p>
        <p>「居士！色界是識之家，色界中貪所繫之識，名為住家。居士！受界是識<ref cRef="PTS.S.3.10"/>之家，受界中貪所繫之識，名為住家。居士！想界是識之家，想界中之識，名為住家。居士！行界是識之家，行界中之識，名為住家。</p>
        <p>居士！如是為住家。</p>
        <p>居士！以何為不住家耶？</p>
        <p>居士！色界之諸欲、貪、喜、愛、取，意之攝受，現貪，隨眠者，如來已斷，如截斷根本之多羅樹頭，令歸於無，使未來無生。是故如來名為不住家。</p>
        <p>居士！受界之……乃至……</p>
        <p>居士！想界之……乃至……</p>
        <p>居士！行界之……乃至……</p>
        <p>居士！識界之諸欲、貪喜……乃至使……無生。是故如來名為不住家。</p>
        <p>居士！如是為不住家。</p>
        <p>居士！以何為住處耶？居士！色之因為住處，流出<ewn><a/><note>流出。原本 sāra 暹羅本 visāra，原註釋為「所轉相」pavattitabhava。</note></ewn>與繫，名為住處。居士！聲之因為住處……乃至……香之因為住處……乃至……味之因為住處……乃至……所觸之因為住處……法之因為住處，流出與繫，名為住處。</p>
        <p>居士！以何為不住於住處耶？居士！色因住處之流出與繫，如來已斷，如截斷根本之多羅樹頭，令歸於無，使未來無生。是故如來名為不住住處。</p>
        <p>居士！聲之因為住處……乃至……香之因為住處……乃至……味之因為住處……乃至……所觸之因為住處……乃至……</p>
        <p><ref cRef="PTS.S.3.11"/>居士！法之因為住處之流出與繫，如來已斷，如截斷根本之多羅樹頭，令歸於無，使未來無生。是故如來名為不住住處。</p>
        <p>居士！如是為不住住處。</p>
        <p>居士！以何為近習於聚落者？居士！此處有人，與在家人混住，以同喜、同憂，樂彼所樂，苦彼所苦，所生作為以竭自力。居士！如是為近習聚落者。</p>
        <p>居士！何為不近習聚落者？居士！此處有比丘，不與在家人混住，不以同喜同憂，不樂彼所樂，不苦彼所苦，所生作為亦不竭自力。居士！如是為不近習聚落者。</p>
        <p>居士！以何為未空諸欲者？居士！此處有人，於諸欲不離貪、不離欲、不離愛、不離渴、不離熱煩、不離渴愛。居士！如是為未空諸欲者。</p>
        <p>居士！以何為已空諸欲者？居士！此處有人，於諸欲離貪、離欲、離愛、離渴、離熱煩、離渴愛。居士！如是為已空諸欲者。</p>
        <p>居士！以何為希望者？居士！此處有人，為思惟：『我於來世得如是色、得如是受、得如是想、得如是行、得如是識。』居士！如是為希望者。</p>
        <p>居士！以何為無希望者？居士！此處有人，不為思惟：『我於未來世得如是<ref cRef="PTS.S.3.12"/>色、得如是受、得如是想、得如是行、得如是識。』居士！如是為無希望者。</p>
        <p>居士！以何為與人爭論者？居士！此處有人，作如是論，言：『汝不知此法、律，我知此法、律，如何汝不知此法、律？汝為邪行，我為正行，汝應說於前者而說於後，應說於後者而說於前，我〔言〕相應，汝〔言〕不相應，汝常覆所行，汝雖立論，為脫論而遊行，汝墮負處，若能者自解。』</p>
        <p>居士！如是為與人爭論者。</p>
        <p>居士！何為不與人爭論者？居士！此處有比丘，作如是論，不言：『汝不知此法、律，……乃至……若能者自解。』居士！如是為不與爭論者。</p>
        <p>居士！是故，世尊於摩犍提所問而說義品經：</p>
        <j>
            <s>牟尼無家無住處</s>
            <s>無絕近習於聚落</s>
            <s>以空諸欲無希望</s>
            <s>向不與人事爭論</s>
        </j>
        <p>居士！應如是見世尊所略說之廣義。」</p>
    </body>
    <ps></ps>
</doc>
