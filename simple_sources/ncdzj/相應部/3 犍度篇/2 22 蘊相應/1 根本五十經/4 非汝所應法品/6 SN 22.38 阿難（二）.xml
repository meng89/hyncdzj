<doc type="for_machine">
    <body>
        <head>
            〔三八〕第六　阿難（二）
        </head>
        <p>〔爾時，世尊〕在舍衛城……園……乃至……時，具壽阿難……乃至……</p>
        <p>坐於一面時，世尊謂於具壽阿難曰：</p>
        <p>「阿難若有如是問汝：『友阿難！於過去何等之法，知生、知滅、知住之異耶？於未來何等之法知生、知滅、知住之異耶？於現在何等之法，知生、知滅、知住之異耶？』阿難！若如是問，汝應如何作答耶？」</p>
        <p>「大德！若有如是問我：『友阿難！於過去何等之法，知生、知滅、知住之異<ref cRef="PTS.S.3.39"/>耶？於未來何等之法知生、知滅、知住之異耶？於現在何等之法，知生、知滅、知住之異耶？』大德！若如是問者，我應如是答：</p>
        <p>『友！於過去、已滅、已壞之色，知生、知滅、知住之異。於過去、已滅、已壞之受，知生、知滅、知住之異……想……行……於過去、已滅、已壞之識，知生、知滅、知住之異。友！於此等之諸法，知生、知滅、知住之異。</p>
        <p>友！於未生、未現之色，知生、知滅、知住之異……乃至……於未來、未現之識，知生、知滅、知住之異。友！於此等之諸法，知生、知滅、知住之異。</p>
        <p>友！於已生、已現之色知生、知滅、知住之異……乃至……於已生、已現之識知生、知滅、知住之異。友！於此等之諸法知生、知滅、知住之異。』大德！若如是問，我應如是作答。」</p>
        <p><ref cRef="PTS.S.3.40"/>八</p>
        <p>「阿難！善哉、善哉！阿難！於過去、已滅、已壞之色知生、知滅、知住之異……於受……於想……於行……於過去、已滅、已壞之識知生、知滅、知住之異。阿難！於此等之諸法，知生、知滅、知住之異。</p>
        <p>阿難！於未生、未現之色，知生、知滅、知住之異……於受……於想……於行……於未生、未現之識，知生、知滅、知住之異。阿難於此之諸法，知生、知滅、知住之異。</p>
        <p>阿難！於已生、已現之色知生、知滅，知住之異……於受……於想……於行……於已生、已現之識，知生、知滅、知住之異。阿難！於此等之諸法知生、知滅、知住之異。</p>
        <p>阿難！若如是問，汝應如是作答。」</p>
    </body>
    <ps></ps>
</doc>
