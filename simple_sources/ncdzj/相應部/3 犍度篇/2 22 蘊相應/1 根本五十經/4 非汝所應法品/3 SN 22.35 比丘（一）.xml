<doc type="for_machine">
    <body>
        <head2>
            第〇章
        </head2>
        <head>
            第〇章
        </head>
        <p>〔爾時，世尊〕在舍衛城……乃至……</p>
        <head2>
            第一章
        </head2>
        <head>
            <ref cRef="PTS.S.3.35"/>
            第一章
        </head>
        <p>時，有一比丘，來詣世尊之處。詣已，敬禮世尊，坐於一面。坐於一面之彼比丘，白世尊曰：</p>
        <p>「大德世尊！請為我略說法要。我從世尊聽法，以獨自靜居不放逸，熱誠精進而住。」</p>
        <p>「比丘！若有所執者<ewn><a/><note>「若有所執者」云云，原註漢譯有各各別解，今依本文譯出。</note></ewn>，依此有稱，若無所執者，依此非稱也。」</p>
        <p>「世尊！〔我〕知矣！善逝！〔我〕知矣！」</p>
        <p>「比丘！汝如何廣解我所略說之義耶？」</p>
        <p>「大德！若執著色者，依此有稱。若執著受者，依此有稱。若執著想者，依此有稱。若執著行者，依此有稱。若執著識者，依此有稱。</p>
        <p>大德！若不執著者，依此非稱，若不執著受……想……行……識者，依此非稱。大德！如是廣解世尊所略說之義。」</p>
        <p>「比丘！善哉！善哉！比丘！善廣解我所略說之義。比丘！若執著色，依此有稱，若執著受……想……行……識，依此有稱。比丘！若不執著色，依此非稱，若不執著受……想……行……識，依此非稱。比丘<ewn><a/><note>「比丘」，原本 bhikkhave 依暹羅本 bhikkhu mayā 改之。</note></ewn>！應如是廣觀我所略說之義。」</p>
        <p><ref cRef="PTS.S.3.36"/>九</p>
        <p>時彼比丘，歡喜、隨喜世尊之所說，則從座而起，敬禮右繞世尊而去。</p>
        <head2>
            第二章
        </head2>
        <head>
            第二章
        </head>
        <p>時，彼比丘獨自靜居，不放逸，熱誠精進而住。不久，善男子是於正當出家，以出家之本意，為現法究竟無上之梵行，自具足證知現證而住，證知：生已盡、梵行已立、所作已辦、不再受後有。</p>
        <p>彼比丘則成為羅漢。</p>
    </body>
    <ps></ps>
</doc>
