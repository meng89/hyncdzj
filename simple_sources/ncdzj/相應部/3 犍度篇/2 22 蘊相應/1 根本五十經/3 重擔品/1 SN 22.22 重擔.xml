<doc type="for_machine">
    <body>
        <head>
            〔二二〕第一　重擔
            <ewn>
                <a/>
                <note>漢譯雜阿含經卷三（大正藏二．一九a）增一阿含經卷十七（大正藏二．六三一c）。</note>
            </ewn>
        </head>
        <p>〔爾時，世尊〕在舍衛城……乃至……</p>
        <p>「諸比丘！我為汝等說：重擔、擔者、取擔、捨擔，且諦聽！</p>
        <p>諸比丘！以何為重擔耶！</p>
        <p>應名為五取蘊。以何為五耶？謂色取蘊、受取蘊、想取蘊、行取蘊、識取蘊。諸比丘！此名為重擔。</p>
        <p>諸比丘！以何為擔者耶？應名為士夫（補特迦羅），有如是名，如是姓，是具壽。</p>
        <p><ref cRef="PTS.S.3.26"/>六</p>
        <p>諸比丘！以何為取擔耶？</p>
        <p>當來有渴愛而喜貪俱行，樂著於彼彼，是謂欲愛、有愛、非有愛者。諸比丘！以此名為取擔。</p>
        <p>諸比丘！以何為捨擔耶？</p>
        <p>即前之渴愛，無餘之離滅、棄捨、定棄、解脫、無執著是。諸比丘！以此名為捨擔。」</p>
        <p>世尊如是說。如是說已，師善逝更說曰：</p>
        <j>
            <s>（一）重擔是五蘊</s>
            <s>擔者名士夫</s>
            <s>世間取擔苦</s>
            <s>捨擔為安樂</s>
        </j>
        <j>
            <s>（二）已捨重擔者</s>
            <s>不再取重擔</s>
            <s>根絕渴愛者</s>
            <s>無欲般涅槃</s>
        </j>
    </body>
    <ps></ps>
</doc>
