<doc>
    <meta/>
    <body>
        <head>
            〔二八〕味（三）
        </head>
        <p>〔爾時，世尊〕在舍衛城……乃至……</p>
        <p><ref cRef="PTS.S.3.30"/>三</p>
        <p>「諸比丘！若無色之味，有情即不染於色。諸比丘！然則，有色味故，有情染於色。</p>
        <p>諸比丘！若無色之過患，有情即不厭患於色。諸比丘！然則，有色之過患故，有情厭患於色。</p>
        <p>諸比丘！若無色之出離，有情即不出離於色。諸比丘！然則，有色之出離故，有情由色出離。</p>
        <p>諸比丘！若受……</p>
        <p>諸比丘！若想……乃至……</p>
        <p>諸比丘！若無行之出離，有情即不出離於行。諸比丘！然則，有行之出離故，有情由行出離。</p>
        <p>諸比丘！若無有識之味，有情即不染於識。諸比丘！然則，有識之味故，有情染於識。</p>
        <p>諸比丘！若無識之過患，有情即不厭患於識，諸比丘！然則，有識之過患故，有情厭患於識。</p>
        <p>諸比丘！若無識之出離，有情即不出離於識。諸比丘！然則，有識之出離故，有情由識出離。</p>
        <p>諸比丘！有情<a n="1"/>於此五取蘊，以味為味，以過患為過患，以出離為出離，而<ref cRef="PTS.S.3.31"/>未如實證知之時，諸比丘！有情不出離、離繫、解脫天、魔、梵天之世界、沙門、婆羅門、人、天之眾生界、以住於自在心。</p>
        <p>諸比丘！然則，有情於此五取蘊，以味為味，以過患為過患，以出離為出離，如實證知故，諸比丘！有情出離、離繫、解脫天、魔、梵天之世界、沙門、婆羅門、人、天之眾生界、以住於自在心。」</p>
    </body>
    <notes/>
    <ps/>
    <notes>
        <note n="1">「有情」一語，原本逸失。</note>
    </notes>
</doc>
