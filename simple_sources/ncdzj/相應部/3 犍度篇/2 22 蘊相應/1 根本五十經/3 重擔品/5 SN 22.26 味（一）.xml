<doc>
    <meta/>
    <body>
        <head>
            〔二六〕第五　味
            <a n="1"/>
            （一）
        </head>
        <p>〔爾時，世尊〕在舍衛城……乃至……</p>
        <p>「諸比丘！我昔做菩薩未現正等正覺時，作如是思惟：</p>
        <p>『以何為色味？以何有過患？以何為出離耶？以何為受之……想之……行之……識之味，以何過患，以何為出離耶？』</p>
        <p><ref cRef="PTS.S.3.28"/>五</p>
        <p>諸比丘！於此我如是思惟：</p>
        <p>『緣於色而生喜樂，此為色之味。色是無常、苦而有變壞法，此為色之過患。調伏色之欲貪，以斷欲愛，此為色之出離。</p>
        <p>緣於受……</p>
        <p>緣於想……</p>
        <p>緣於行而生喜樂，此為行之味。行是無常、苦而有變壞法，此為行之過患。調伏行之欲愛，以斷欲愛，此為行之出離。</p>
        <p>緣於識而生喜樂，此為識之味。識是無常、苦而有變壞法。此為識之過患。調伏識之欲愛，以斷欲愛，此為識之出離。』</p>
        <p>諸比丘！我於此五取蘊，未味如是之味，過患為過患，出離為出離，未如實證知之時，諸比丘！我於天、魔、梵天之世界、沙門、人、天之眾生界，未稱現等覺之無上正等覺。</p>
        <p>諸比丘！然則，我於此五取蘊，已味如是之味，過患為過患，出離為出離，如實證知故。諸比丘！我於天、魔、梵天之世界、沙門、婆羅門、人、天之眾生界，稱現等覺之無上正等覺。</p>
        <p>又於我生智、見，我心解脫不動，此乃我之最後生，不再受後有。」</p>
    </body>
    <notes/>
    <ps/>
    <notes>
        <note n="1">漢譯雜阿含經卷一（大正藏二．二c）。</note>
    </notes>
</doc>
