<doc>
    <meta/>
    <body>
        <head>
            〔五〇〕第八　輸屢那（二）
            <a n="1"/>
        </head>
        <p>如是我聞。爾時，世尊住王舍城竹林迦蘭陀園。</p>
        <p>時，有居士子輸屢那，來詣世尊住處。詣已，敬禮世尊，坐於一面。</p>
        <p>一面坐時，世尊謂於居士子輸屢那曰：</p>
        <p>「輸屢那！若諸沙門、婆羅門，不知色，不知色集，不知色滅，不知順色滅之道。不知受，不知受集<a n="2"/>，不知受滅，不知順受滅之道。不知想……乃至……不知行，不知行集，不知行滅，不知順行滅之道。不知識，不知識集，不知識滅，不知順識滅之道者。輸屢那！彼沙門、婆羅門，不相應於我沙門中之沙門，不相應婆羅門中之婆羅門者。又彼具壽等亦非於現法自證知、現證、具足沙門之義、婆羅門之義而住。</p>
        <p><ref cRef="PTS.S.3.51"/>五</p>
        <p>輸屢那！若諸沙門、婆羅門，知色，知色集，知色滅，知順色滅之道。知受……想……行……知識，知識集，知識滅，知順識滅之道者。輸屢那！彼沙門，婆羅門、相應於我沙門中之沙門，相應於婆羅門中之婆羅門者。又彼具壽等，亦於現法自，證知、現證、具足沙門之義、婆羅門之義而住。」</p>
    </body>
    <notes/>
    <ps/>
    <notes>
        <note n="1">漢譯阿含經卷一（大正藏二．六c）。</note>
        <note n="2">「受集」，原本有重復。</note>
    </notes>
</doc>
