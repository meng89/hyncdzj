<doc>
    <meta/>
    <body>
        <head>
            〔四七〕第五　觀見
            <a n="1"/>
        </head>
        <p>〔爾時，世尊〕在舍衛城……乃至……</p>
        <p>「諸比丘！一類之沙門、婆羅門，觀種種有我之觀見，彼等皆觀五取蘊，或觀其隨一。</p>
        <p>以何為五耶？</p>
        <p>諸比丘！此處有無聞之凡夫，不見聖人……乃至……不順善知識之法。觀我是色，我以色有，我中有色，色中有我……觀受……想……行……識是我，我以識有，我中有識，識中有我。有如是觀見，謂不離<a n="2"/>我。</p>
        <p>諸比丘！又謂不離我者，則有諸根之入，〔謂〕眼根、耳根、鼻根、舌根、身根是。</p>
        <p>諸比丘！有意、有法、有無明界<a n="3"/>，觸於無明觸所生之所受之無聞凡夫，思惟我，思惟此是我。思惟有，思惟無，思惟有色，思惟無色，思惟有想，思惟無想，思惟非想非非想。</p>
        <p><ref cRef="PTS.S.3.47"/>七</p>
        <p>諸比丘！亦即於其處住於五根。然則，有聞之聖弟子斷無明而生明。彼人離無明而生明故，不思惟我，不思惟此是我，不思惟有，不思惟無，不思惟有色……無色……有想……無想……非想非非想。」</p>
    </body>
    <notes/>
    <ps/>
    <notes>
        <note n="1">漢譯雜阿含卷二（大正藏二．一一b）同卷三（大正藏二．一六b）。</note>
        <note n="2">「不離」，原本 adhigataṁ 由暹羅本 avigataṁ 改之。</note>
        <note n="3">「無明界」，原本 vijjādhātu 由暹羅本 avijjādhātu 改之。</note>
    </notes>
</doc>
