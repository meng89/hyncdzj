<doc>
    <meta/>
    <body>
        <head>
            〔四九〕輸屢那（一）
            <a n="1"/>
        </head>
        <p>如是我聞。爾時，世尊住王舍城竹林迦蘭陀園。</p>
        <p>時，有居士子輸屢那，來詣世尊之住處。詣而……乃至……</p>
        <p>一面坐時，世尊謂於居士子輸屢那曰：</p>
        <p>「輸屢那！若諸沙門、婆羅門，以無常、苦，變易法之色，觀我是勝，觀我是等，觀我是劣者，如何得非不見如實耶？</p>
        <p>以無常、苦，變易法之受，觀我是勝，觀我是等，觀我是劣者，如何得非不見如實耶？</p>
        <p>以無常、苦，變易法之想……</p>
        <p>以無常、苦，變易法之行，觀我是勝，觀我是等，觀我是劣者，如何得非不見如實耶？</p>
        <p>以無常、苦、變易法之識，觀我是勝，觀我是等，觀我是劣者，如何得非不見如實耶？</p>
        <p><ref cRef="PTS.S.3.49"/>九</p>
        <p>輸屢那！若諸沙門、婆羅門，以無常、苦、變易法之色，不觀我是勝，不觀我是等，不觀我是劣者，如何得不見如實耶？</p>
        <p>以無常、苦、變易法之……想……行……</p>
        <p>以無常、苦變易法之識，不觀我是勝，不觀我是等，不觀我是劣者，如何得不見如實耶？</p>
        <p>輸屢那！汝意云何，色是常耶？是無常耶？」</p>
        <p>「大德！是無常。」</p>
        <p>「若是無常者，是苦耶？是樂耶？」</p>
        <p>「大德！是苦。」</p>
        <p>「若無常、苦、變易之法，得觀此，而此是我所，此是我，此是我體耶？」</p>
        <p>「大德！不也。」</p>
        <p>「受是常耶？是無常耶？」</p>
        <p>「大德！是無常……」</p>
        <p>想……行……</p>
        <p>「識是常耶？是無常耶？」</p>
        <p>「大德！是無常。」</p>
        <p>「若無常者，是苦耶？是樂耶？」</p>
        <p>「大德！是苦。」</p>
        <p>「若無常、苦、變易之法者、得觀此，此是我所，此是我，此是我體耶？」</p>
        <p>「大德！不也。」</p>
        <p>「輸屢那！是故於此處所有色之過去、未來、現在、內、外、粗、細、劣、勝、遠、近者，此非我所，此非我，此非我體，應以如是正慧如實見。</p>
        <p>所有受之……想之……行之……</p>
        <p><ref cRef="PTS.S.3.50"/>二三</p>
        <p>所有識之過去、未來、現在、內、外、粗、細、勝、劣、遠、近者，此非我所，此非我，此非我體，應以如是正慧如實見。</p>
        <p>輸屢那！如是有聞之聖弟子，厭患於色、厭患於受、厭患於想、厭患於行、厭患於識、厭患而離欲，離欲故解脫，令解脫故謂解脫智生，知：生已盡、梵行已立、所作已辦、不受後有。」</p>
    </body>
    <notes/>
    <ps/>
    <notes>
        <note n="1">漢譯雜阿含經卷一（大正藏二．六a）。</note>
    </notes>
</doc>
