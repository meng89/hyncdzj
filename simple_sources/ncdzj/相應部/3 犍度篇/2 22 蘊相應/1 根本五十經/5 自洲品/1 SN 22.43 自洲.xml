<doc type="for_machine">
    <body>
        <head>
            〔四三〕第一　自洲
            <ewn>
                <a/>
                <note>漢譯雜阿含經卷二（大正藏二．八a）。</note>
            </ewn>
        </head>
        <p>〔爾時，世尊〕在舍衛城……乃至……</p>
        <p>「諸比丘！以自為洲，以自為依，不為異依，以法為洲，以法為依，不為異依而住。</p>
        <p>諸比丘！以自為洲，以自為依，不為異依，以法為洲，以法為依，不為異依而住。應如理<ewn><a/><note>「如理」，原本 yoni yeva 從暹羅本 yoniso'va 改之。</note></ewn>觀察：愁、悲、苦、憂、惱由何而生？由何而現耶？</p>
        <p>諸比丘！愁、悲、苦、憂、惱由何而生？由何而現耶？</p>
        <p>諸比丘！於此處有無聞之凡夫，不見聖人，不知聖人之法，不順聖人之法，不見善知識，不知善知識之法，不順善知識之法。以觀色是我，我以色有，我中有色，色中有我。彼人於色變易、變異。彼人因有色之變易、變異而生愁、悲、苦、憂、惱。</p>
        <p>觀受是我，我以受有，受中有我，我中有受。彼人於受變易、變異。彼人因有受之變易、變異而生愁、苦、憂、惱。</p>
        <p>觀想是我……</p>
        <p>觀行是我……</p>
        <p>觀識是我，我以識有，我中有識，識中有我、彼人於識變易、變異。彼人因<ref cRef="PTS.S.3.43"/>有色之變易、變異而生愁、悲、苦、憂、惱。</p>
        <p>諸比丘！於色知無常、變易、離欲、滅盡。前色以及現在一切色，皆是無常、苦而有變易之法，如是以如實正慧觀者，則愁、悲、苦、憂、惱斷。令斷彼等故不恐懼，不恐懼故樂住，名樂住比丘，為一向涅槃者。</p>
        <p>諸比丘！於受知無常、變易、離欲、滅盡。前受以及現在一切受，皆是無常、苦變易之法，如是以如實正慧作觀，則愁、悲、苦、憂、惱斷。令斷彼等故不恐懼，不恐懼故樂住，名樂住比丘，為一向涅槃者。</p>
        <p>諸比丘！於想……乃至……</p>
        <p>諸比丘！於行知無常、變易、離欲、滅盡。前行以及現在一切行，皆是無常、苦變易之法，如是以如實正慧觀者，則愁、悲、苦、憂、惱斷。令斷彼等故不恐懼，不恐懼故樂住，名樂住比丘，為一向涅槃者。</p>
        <p>諸比丘！於識知無常、變易、離欲、滅盡。前識以及現在一切識，皆是無常、苦變易之法，如是以如實正慧觀者，則愁、悲、苦、憂、惱斷。令斷彼等故不恐懼，不恐懼故樂住，名樂住比丘，為一向涅槃者。」</p>
    </body>
    <ps></ps>
</doc>
