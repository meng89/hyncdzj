<doc type="for_machine">
    <body>
        <head>
            〔三〕第三　善惡業（一）
        </head>
        <p>〔爾時，世尊〕舍衛城……乃至……</p>
        <p>時，有一比丘來詣世尊住處。詣已，敬禮世尊，坐於一面。</p>
        <p>坐於一面之彼比丘，白世尊言：</p>
        <p>「大德！依何因？依何緣？此處一類者，身壞命終而後生於卵生金翅鳥之群中耶？」</p>
        <p>「比丘！此處一類者，於身作善惡業，於語作善惡業，於意作善惡業。彼聞卵生金翅鳥乃長壽、端嚴、多樂。</p>
        <p>彼思惟：『我身壞命終，當生卵生金翅鳥之群中。』彼身壞命終後，生於卵生金翅鳥之群中。</p>
        <p>比丘！依此因、依此緣，此一類者，身壞命終後，生於金翅鳥之群中。」</p>
    </body>
    <ps></ps>
</doc>
