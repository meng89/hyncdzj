<doc type="for_machine">
    <body>
        <head2>
            無知（一）
        </head2>
        <head>
            第一　無知（一）
            <ewn>
                <a/>
                <note>漢譯雜阿含經卷四十八（大正藏二．二四六a），別譯雜含經卷十（大正藏二．四四五c）。</note>
            </ewn>
        </head>
        <p>〔爾時，世尊〕舍衛城……乃至……</p>
        <p>時，有婆蹉種出家者，來詣世尊住處，詣已，與世尊俱相交談慶慰、歡喜感銘〔之語〕，而坐於一面。</p>
        <p><ref cRef="PTS.S.3.258"/>三</p>
        <p>坐於一面已。婆蹉種出家者白世尊言：</p>
        <p>「尊瞿曇！依何因？依何緣？於世間生如是種種成見耶？謂：世間為常、世間為無常、世間為有邊、世間為無邊，命即是身，命與身異，如來死後有，如來死後無，如來死後亦有亦無，如來死後非有非無。」</p>
        <p>「婆蹉！於色無知故，於色集無知故，於色滅無知故、於順色滅道無知故，於世間有生如是種種之成見。謂：世間為常……乃至……如來死後非有非無。婆蹉！依此因、依此緣，於世間有生如是種種之成見。謂：世間為常……乃至……如來死後非有非無。」</p>
        <head2>
            無知（二）
        </head2>
        <head>
            第二　無知（二）
        </head>
        <p>〔爾時，世尊〕舍衛城……乃至……坐於一面之婆蹉種出家者，白世尊言：</p>
        <p>「尊瞿曇！依何因？依何緣？於世間生如是種種成見，謂：世間為常……乃至……如來死後非有非無。」</p>
        <p>「婆蹉！於受無知故，於受集無知故，於受滅無知故，於順受滅道無知故，於世間有生如是種種之成見，謂：世間為常……乃至……如來死後非有非無。」</p>
        <p>「婆蹉！依此因、依此緣，於世間有生如是種種之成見，謂：世間為常，世間為無常……乃至……如來死後非有非無。」</p>
        <head2>
            無知（三）
        </head2>
        <head>
            第三　無知（三）
        </head>
        <p><ref cRef="PTS.S.3.259"/>一～三</p>
        <p>〔爾時，世尊〕舍衛城……乃至……坐於一面之婆蹉種出家者，白世尊言：</p>
        <p>「尊瞿曇！依何因？依何緣？於世間生如是種種之見耶？謂：世間為常……乃至……如來死後非有非無。」</p>
        <p>「婆蹉！於想無知故，於想集無知故，於想滅無知故，於順想滅道無知故，於世間有生如是種種之成見，謂：世間為常、世間為無常……乃至……如來死後非有非無。」</p>
        <head2>
            無知（四）
        </head2>
        <head>
            第四　無知（四）
        </head>
        <p>〔爾時，世尊〕舍衛城……乃至……坐於一面之婆蹉種出家者，白世尊言：</p>
        <p>「尊瞿曇！依何因？依何緣？於世間生如是種種之成見耶？謂：世間為常……乃至……如來死後非有非無。」</p>
        <p>「婆蹉！於行無知故，於行集無知故，於行滅無知故，於順行滅道無知故，於世間有生如是種種之成見。謂：世間為常、世間為無常……乃至……如來死後非有非無。</p>
        <p>婆蹉！依此因、依此緣，於世間有生如是種種之成見，謂：世間為常、世間為無常……乃至……如來死後非有非無。」</p>
        <head2>
            無知（五）
        </head2>
        <head>
            第五　無知（五）
        </head>
        <p>〔爾時，世尊〕舍衛城……乃至……坐於一面之婆蹉種出家者，白世尊言：</p>
        <p><ref cRef="PTS.S.3.260"/>「尊瞿曇！依何因？依何緣？於世間生如是種種之成見耶？謂：世間為常、世間為無常……乃至……如來死後非有非無。」</p>
        <p>「婆蹉！於識無知故，於識集無知故，於識滅無知故，於順識滅道無知故，於世間有生如是種種之成見。謂：世間為常、世間為無常……乃至……如來死後非有非無。</p>
        <p>婆蹉！依此因……乃至……非有非無。」</p>
    </body>
    <ps></ps>
</doc>
