<doc>
    <meta/>
    <body>
        <head>
            第一　離
        </head>
        <p>爾時具壽舍利弗，住舍衛城祇樹林給孤獨園。</p>
        <p>時，具壽舍利弗，清晨之時、著下衣，持鉢衣，入舍衛城乞食。</p>
        <p>行於舍衛城乞食。食後從乞食還，往安陀林，以行晝日坐。</p>
        <p>入安陀林已，於一樹下晝日坐。</p>
        <p>時，具壽舍利弗，晡時從靜坐起，往祇樹給孤獨園。</p>
        <p>具壽阿難見具壽舍利弗從遠方來，見而言於具壽舍利弗曰：</p>
        <p>「友舍利弗！汝之諸根清淨，顏色清淨皎潔。具壽舍利弗今日依何而住耶？」</p>
        <p>「友！於此處我離諸欲、離諸不善法、離有尋、有伺，生喜、樂具足而住初靜慮。友！此時我思惟，我入初靜慮，我乃入初靜慮，我則不出初靜慮。」</p>
        <p><ref cRef="PTS.S.3.236"/>八</p>
        <p>具壽舍利弗，如是善於長夜斷我慢、我所慢、慢、隨眠，故具壽舍利弗，思惟：「我入初靜慮，我乃入初靜慮，我則不出初靜慮。」</p>
    </body>
    <notes/>
    <ps/>
    <notes/>
</doc>
