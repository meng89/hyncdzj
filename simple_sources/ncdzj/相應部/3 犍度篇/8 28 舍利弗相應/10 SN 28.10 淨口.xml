<doc>
    <meta/>
    <body>
        <head>
            第十　淨口
            <a n="1"/>
        </head>
        <p>爾時，具壽舍利弗住王舍城竹林迦蘭陀園。</p>
        <p>時具壽舍利弗，清晨之時，著下衣，持鉢、衣，入王舍城乞食。於王舍城行每家乞食，而倚於一壁食施食。</p>
        <p>時名淨口出家尼者，來具壽舍利弗之處，來而言於具壽舍利弗曰：</p>
        <p>「沙門！汝乃以口向下而食耶？」</p>
        <p>「姊妹！我非以口向下而食。」</p>
        <p>「沙門！然則仰口而食耶？」</p>
        <p>「姊妹！我非仰口而食。」</p>
        <p><ref cRef="PTS.S.3.239"/>六</p>
        <p>「沙門！然則口向四方而食耶？」</p>
        <p>「姊妹！我非口向四方而食。」</p>
        <p>「沙門！然則口向四維而食耶？」</p>
        <p>「姊妹！我非口向四維而食。」</p>
        <p>「沙門！問以口向下而食者，言我非以口向下而食。沙門！然則若問仰口而食耶？言我非仰口而食。沙門！然則若問以口向四方而食耶？言我非以口向四方而食。沙門！然則若問口向四維而食耶？言我非以口向四維而食。沙門！然者汝如何而食耶？」</p>
        <p>「姊妹！沙門、婆羅門，謂依事明<a n="2"/>、畜生明，以邪命為生活者，姊妹！彼沙門、婆羅門名為以口向下而食。</p>
        <p>姊妹！沙門、婆羅門，謂依占星明、畜生明，以邪命為生活者，姊妹！彼沙門、婆羅門名為仰口而食。</p>
        <p>姊妹！沙門、婆羅門從事遣使、使節，以邪命為生活者，彼沙門、婆羅門名為口向四方而食。</p>
        <p>姊妹！沙門、婆羅門，謂依占卜明、畜生明，以邪命為生活者。姊妹！彼沙門、婆羅門名為口向四維而食。</p>
        <p>姊妹！我非所謂依事明、畜生明，以邪命為生活者。非所謂依占星明、畜生明，以邪命為生活者。非從事遣使、使節，以邪命為生活。非依卜占明、畜生明，以邪命為生活者。我以法求食，以法求食而食。」</p>
        <p><ref cRef="PTS.S.3.240"/>一四</p>
        <p>時、淨口出家尼即往王舍城之里巷四衢告之曰：</p>
        <p>「沙門釋子等如法受食，沙門釋子等無過而受食。施沙門釋子等食。」</p>
    </body>
    <notes/>
    <ps/>
    <notes>
        <note n="1">漢譯雜阿含經卷十八（大正藏二．一三一）於漢譯有淨口外道出家尼。依原註淨口是出家尼之名。</note>
        <note n="2">「事明」，原註「事明」知胡蘆、南瓜、蘿葡等事之果、成、因、的方便，又長部經典原註（一．九三頁）云相「宅地、園地」等得失之明。</note>
    </notes>
</doc>
