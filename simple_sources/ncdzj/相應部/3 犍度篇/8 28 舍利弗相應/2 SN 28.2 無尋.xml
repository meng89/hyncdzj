<doc>
    <meta/>
    <body>
        <head>
            第二　無尋
        </head>
        <p>〔爾時，具壽舍利弗〕舍衛城……乃至……</p>
        <p>具壽阿難見具壽舍利弗從遠方來。見而言於具壽舍利弗：</p>
        <p>「友舍利弗！汝之諸根清淨，顏色清淨皎潔，具壽舍利弗今日依何而住耶？」</p>
        <p>「友！於此我能為尋伺寂靜故，內淨心住一趣、無尋無伺而從三摩地，生喜、樂具足住第二靜慮。友！此時我思惟我入第二靜慮，我乃入第二靜慮，我則為不出第二靜慮。」</p>
        <p>具壽舍利弗於如是長夜，善斷我慢、我所慢、慢、隨眠，故具壽舍利弗思惟：「我入第二靜慮，我乃入第二靜慮、我則不為出第二靜慮。」</p>
    </body>
    <notes/>
    <ps/>
    <notes/>
</doc>
