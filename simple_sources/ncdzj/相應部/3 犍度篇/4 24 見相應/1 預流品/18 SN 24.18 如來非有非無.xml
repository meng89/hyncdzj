<doc>
    <meta/>
    <body>
        <head>
            〔一八〕如來非有非無
        </head>
        <p>〔爾時，世尊〕舍衛城……乃至……「諸比丘！因有何？由取於何？由現貪於何？起如是見：如來死後為非有、非無耶？」</p>
        <p>「大德！世尊乃我等之法根……乃至……」</p>
        <p>「諸比丘！因有色，由取於色，由現貪於色，以起如是見：如來死後為非有、非無……乃至……</p>
        <p>諸比丘！汝等於意如何？色是常耶？是無常耶？」</p>
        <p>「大德！是無常……乃至……」</p>
        <p>「雖不取苦變易之法，以起如是見：如來死後應為非有亦非無耶？」</p>
        <p>「大德！不也。」</p>
        <p>受……想……行……識……</p>
        <p>「所見、所聞、所思、所知、所得、所求，意之所伺是常耶？是無常耶？」</p>
        <p>「大德！是無常。」</p>
        <p>「無常者，是苦耶？是樂耶？」</p>
        <p>「大德！是苦。」</p>
        <p>「雖不取彼無常、苦變易之法，起如是見：如來死後應為非有亦非無耶？」</p>
        <p>「大德！不也。」</p>
        <p>「諸比丘！聖弟子如是於六處斷疑惑，於苦斷疑惑，於苦集斷疑惑，於苦滅斷疑惑，於順苦滅道斷疑惑者。諸比丘！此聖弟子名為預流，有不墮法，決定，為趣三菩提。」</p>
    </body>
    <notes/>
    <ps/>
    <notes/>
</doc>
