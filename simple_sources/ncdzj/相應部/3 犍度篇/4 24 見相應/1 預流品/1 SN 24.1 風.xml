<doc type="for_machine">
    <body>
        <head>
            〔一〕第一　風
            <ewn>
                <a/>
                <note>漢譯雜阿含經卷七（大正藏二．四五a）。</note>
            </ewn>
        </head>
        <p>〔爾時，世尊〕舍衛城……乃至……</p>
        <p>「諸比丘！因有何？由取於何？由現貪於何？而起如是之見：風不吹，河不流，懷妊而不生，日月出而不沒，如柱之立住耶？」</p>
        <p>「大德！世尊乃我等之法根……乃至……」</p>
        <p>「諸比丘！因有色，由取色，因現貪於色，而起如是見：風不吹，河不流，懷妊而不生，日月出而不沒，如柱之立住。」</p>
        <p>受……想……行……</p>
        <p>因有識，由取識，因現貪於識而起如是見：風不吹，河不流，懷妊而不生，日月出而不沒，如柱之立住。</p>
        <p>諸比丘！汝等於意如何？色是常耶？是無常耶？</p>
        <p>「大德！是無常。」</p>
        <p>「無常者，是苦耶？是樂耶？」</p>
        <p>「大德！是苦。」</p>
        <p>「不執取無常、苦變易之法，以起如是之見：風不吹，河不流，懷妊而不生，日月出而不沒，如柱之立住耶？」</p>
        <p><ref cRef="PTS.S.3.203"/>「大德！不也。」</p>
        <p>受……想……行……</p>
        <p>「識是常耶？是無常耶？」</p>
        <p>「大德！是無常。」</p>
        <p>「無常者，是苦耶？是樂耶？」</p>
        <p>「大德！是苦。」</p>
        <p>「不執取無常、苦變易之法，以起如是之見：風不吹，河不流，懷妊而不生，日月出而不沒，如柱之立住耶？」</p>
        <p>「大德！不也。」</p>
        <p>「所見、所聞、所思、所知、所得、所求、意之所伺是常耶？是無常耶？」</p>
        <p>「大德！是無常。」</p>
        <p>「無常者，是苦耶？是樂耶？」</p>
        <p>「大德！是苦。」</p>
        <p>「不執取無常、苦變易之法，以起如是見：風不吹，河不流，懷妊而不生，日月出而不沒，如柱之立住耶？」</p>
        <p>「大德！不也。」</p>
        <p>「諸比丘！聖弟子於如是六處斷疑惑，於苦斷疑惑，於苦集斷疑惑，於苦滅斷疑惑，於順苦滅道斷疑惑者，諸比丘！此聖弟子名為預流，有不墮法，決定，為趣三菩提。」</p>
    </body>
    <ps></ps>
</doc>
