<doc>
    <meta/>
    <body>
        <head>
            〔一〕第一　魔
            <a n="1"/>
        </head>
        <p>〔爾時世尊〕舍衛城……乃至……</p>
        <p><ref cRef="PTS.S.3.189"/>二</p>
        <p>時，具壽羅陀來詣世尊住處。詣已，敬禮世尊，坐於一面。</p>
        <p>坐一面已，具壽羅陀白世尊言：</p>
        <p>「魔，說魔者，大德！以何為魔耶？」</p>
        <p>「羅陀！若有色者，即有魔、殺者、死者。羅陀！故於此處，觀以色為魔，觀為殺者，觀為死者，觀為病、觀為癰，觀為刺，觀為痛，觀為痛種。如是觀者為正觀。</p>
        <p>受……想……行……</p>
        <p>若有識者，即有魔、殺者、死者。羅陀！故於此處，觀以識為魔，觀為殺者，觀為死者，觀為病，觀為癰，觀為刺，觀為痛，觀為痛種。如是觀者為正觀。」</p>
        <p>「大德！為何是正觀耶？」</p>
        <p>「羅陀！為厭患而正觀。」</p>
        <p>「大德！為何是厭患耶？」</p>
        <p>「羅陀！為離欲而厭患。」</p>
        <p>「大德！為何是離欲耶？」</p>
        <p>「羅陀！為解脫而離欲。」</p>
        <p>「大德！為何是解脫耶？」</p>
        <p>「羅陀！為涅槃而解脫。」</p>
        <p>「大德！為何是涅槃耶？」</p>
        <p>「羅陀！此問甚過<a n="2"/>。於問不能取邊際。羅陀！為立梵行者，即入涅槃、趣涅槃，盡涅槃。」</p>
    </body>
    <notes/>
    <ps/>
    <notes>
        <note n="1">漢譯雜阿含經卷六（大正藏二．三九b）。</note>
        <note n="2">「甚過」，原本 assa 由暹羅本 accasarā。</note>
    </notes>
</doc>
