<doc>
    <meta/>
    <body>
        <head>
            〔一〕第一　界
            <a n="1"/>
        </head>
        <p>〔爾時，世尊〕住舍衛城。</p>
        <p>〔爾時，世尊曰：〕「諸比丘！我為汝等說種種界。汝等諦聽，當善思念，我則宣說。」</p>
        <p>彼諸比丘奉答世尊曰：「大德！唯然。」</p>
        <p>世尊曰：「諸比丘！種種界者何耶？」</p>
        <p>眼界、色界、眼識界，耳界、聲界、耳識界，鼻界、香界、鼻識界，舌界、味界、舌識界，身界、觸界、身識界，意界、法界、意識界是。</p>
        <p>「諸比丘！此謂種種界。」</p>
    </body>
    <notes/>
    <ps/>
    <notes>
        <note n="1">雜阿含一六（大正藏二．一一五c）。</note>
    </notes>
</doc>
