<doc type="for_machine">
    <body>
        <head>
            〔一一〕第一　此等之七
            <ewn>
                <a/>
                <note>雜阿含一七（大正藏二．一一六c）。</note>
            </ewn>
        </head>
        <p>〔爾時，世尊〕住舍衛城。</p>
        <p><ref cRef="PTS.S.2.150"/>二</p>
        <p>〔爾時，世尊曰：〕「諸比丘！有此等之七界。七界者何耶？光界、淨界、空無邊處界、識無邊處界、無所有處界、非想非非想處界、想受滅界是。諸比丘！此等謂之七界。」</p>
        <p>如是說已。一比丘白世尊言：「大德！此光界、淨界、空無邊處界、識無邊處界、無所有處界、非想非非想處界、想受滅界者，大德！此等之諸界，緣何而知之耶？」</p>
        <p>「比丘！光界者，此界乃緣闇而得知。</p>
        <p>比丘！淨界者，此界乃緣不淨而得知。</p>
        <p>比丘！空無邊處界者，此界乃緣色而得知。</p>
        <p>比丘！識無邊處界者，此界乃緣空無邊處而得知。</p>
        <p>比丘！無所有處界者，此界乃緣識無邊處而得知。</p>
        <p>比丘！非想非非想處界者，此界乃緣無所有處而得知。</p>
        <p>比丘，想受滅界者，此界乃緣滅而得知。」</p>
        <p>「大德！光界、淨界、空無邊處界、識無邊處界、無所有處界、非想非非想處界、想受滅界者，大德！此等之諸界，依如何等至可達耶？」</p>
        <p>「比丘！光界、淨界、空無邊處界、識無邊處界、無所有處界者，此等之諸界，<ref cRef="PTS.S.2.151"/>依想等至可達。</p>
        <p>比丘！非想非非想界者，此界依行有餘等至可達。</p>
        <p>比丘！想受滅界者，此界依滅盡等至可達。」</p>
    </body>
    <ps></ps>
</doc>
