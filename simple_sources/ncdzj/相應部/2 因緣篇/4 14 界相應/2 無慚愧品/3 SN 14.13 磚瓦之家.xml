<doc type="for_machine">
    <body>
        <head>
            〔一三〕第三　磚瓦之家
            <ewn>
                <a/>
                <note>雜阿含一七（大正藏二．一一七a）。</note>
            </ewn>
        </head>
        <p>〔爾時，世尊〕住於那提迦之磚瓦家。</p>
        <p>爾時，世尊呼諸比丘曰：「諸比丘！」彼等諸比丘奉答世尊曰：「大德、唯然。」</p>
        <p>世尊曰：「諸比丘！緣界而生想、生見、生覺。」</p>
        <p>如是說已。信仰〔篤厚〕之尊者迦旃延，白世尊言：「大德！非正等覺者，與正等覺者之見，大德！此見緣何知之耶？」</p>
        <p>「迦旃延！此界乃大，即無明界是。」</p>
        <p><ref cRef="PTS.S.2.154"/>六</p>
        <p>「迦旃延！我謂：緣劣界，而生劣想、劣見、劣覺、劣思、劣望、劣願、劣人、劣語，彼於劣予以：表示、說述、施設、樹立、顯示、分別、宣示，彼之受生乃劣。</p>
        <p>迦旃延！我謂：緣中界，而生中想、中見、中覺、中思、中望、中願、中人、中語，彼於中，予以：表示、說述、施設、樹立、顯示、分別、宣示，彼之受生乃中。</p>
        <p>迦旃延！我謂：緣勝界，而生勝想、勝見、勝覺、勝思、勝望、勝願、勝人、勝語，彼於勝，予以表示、說述、施設、樹立、顯示、分別、宣示，彼之受生乃勝。」</p>
    </body>
    <ps></ps>
</doc>
