<doc type="for_machine">
    <body>
        <head>
            〔三二〕第三　〔我〕所行
        </head>
        <p>〔爾時，世尊〕住舍衛城。</p>
        <p>〔爾時，世尊曰：〕「諸比丘！我行求地界之味，達地界之味，我已以慧善知地界之味。</p>
        <p>諸比丘！我行求地界之禍，達地界之禍，我已以慧善知地界之禍。</p>
        <p>諸比丘！我行求地界之出離，達地界之出離，我已以慧善知地界之出離。</p>
        <p>諸比丘！我行求水界之……</p>
        <p>諸比丘！我行求火界之……</p>
        <p>諸比丘！我行求風界之味，達風界之味，我已以慧善知風界之味。</p>
        <p>諸比丘！我行求風界之禍，達風界之禍，我已以慧善知風界之禍。</p>
        <p>諸比丘！我行求風界之出離，達風界之出離，我已以慧善知風界之出離。</p>
        <p>諸比丘！我對味此等四界之味，以禍是禍，以出離是出離，未能如實知時，<ref cRef="PTS.S.2.172"/>諸比丘！我於含天界、魔界、梵界、沙門、婆羅門、人、天之世界，不能知成就無上正等覺。</p>
        <p>諸比丘！我對味此等四界之味，以禍是禍，以出離是出離，如實知時，諸比丘！我於含天界、魔界、梵界、沙門、婆羅門、人、天之世界，知成就無上之正等覺。</p>
        <p>我生：『我心解脫為不動，此為最後之生，今無後有』之知見。」</p>
    </body>
    <ps></ps>
</doc>
