<doc>
    <meta/>
    <body>
        <head>
            〔九〕第九　象
            <a n="1"/>
        </head>
        <p>〔爾時，世尊〕住舍衛城……</p>
        <p>爾時，有一年少比丘，於非時之時，去近良家。諸比丘對彼比丘作如是言曰：「尊者！於非時之時，勿近良家。」</p>
        <p>彼比丘聞此而作如是云：「實則長老之諸比丘想趣近良家，然則何故我不能耶？」</p>
        <p>爾時，眾多比丘來詣世尊處……坐於一面。</p>
        <p><ref cRef="PTS.S.2.269"/>五</p>
        <p>坐於一面之彼等諸比丘，白世尊言：「大德！此處一年少比丘，於非時之時近良家，對彼比丘，諸比丘作如是曰：『尊者！於非時之時，勿近良家。』然彼比丘對諸比丘成如是言曰：『實則此等長老諸比丘想近趣良家者，何故我不能耶？』」</p>
        <p>「諸比丘！往昔於閑靜處有沼，諸象棲其邊。彼等潛於沼中，引拔蓮根，善洗滌，洗去其泥，無泥而食。彼等食已甚美，獲得氣力，因之而不至死，或無至死之苦。</p>
        <p>諸比丘！又彼等中，模倣大象，弱小之象等，潛於沼中，拔蓮根，不善洗滌，連泥食之，彼等食已，不美，無氣力，因而至死，或受至死之苦。</p>
        <p>諸比丘！同此，此處長老諸比丘，清晨著衣、持鉢入村或街，彼等於其處說法，主人因信樂，供給彼等之所需。彼等對其所得，不著、不惑、不墮、見禍、受用出離慧、彼等得色、得力，因而不至於死，或無至死之苦。</p>
        <p>諸比丘！又追隨彼等長老比丘，年少之比丘，清晨著衣，持鉢入村或街乞食。</p>
        <p><ref cRef="PTS.S.2.270"/>一〇</p>
        <p>彼等於其處說法，主人因信樂，盡行布施，彼等對所得，或著，或惑、或墮、或不見禍、不受用出離慧，則彼等、無美、無力，因而至死，或受至死之苦。</p>
        <p>諸比丘！然則應如是學：『我等不著、不惑、不墮、見禍、受用出離慧』。諸比丘！汝等應如是學。」</p>
    </body>
    <notes/>
    <ps/>
    <notes>
        <note n="1">雜阿含三九（大正藏二．二八四a）雜阿含一（大正藏二．三八〇c）。</note>
    </notes>
</doc>
