<doc type="for_machine">
    <body>
        <head>
            〔二〕第二　指端
            <ewn>
                <a/>
                <note>雜阿含四七（大正藏二．三四五a）雜阿含經（大正藏二．四九八a）。</note>
            </ewn>
        </head>
        <p>〔爾時，世尊〕住舍衛城。</p>
        <p>爾時，世尊以指端上少量之土，示諸比丘曰：</p>
        <p>「諸比丘！汝等對此作如何思惟耶？此我指端所示少量之土與此大地，何者為多耶？」</p>
        <p>「大德！此大地土為多，世尊所示指端之土為少。世尊所示指端之土與大地相比，不可數算之倍數所能及。」</p>
        <p>「諸比丘！同此，由人界沒生於人間之眾生為少，由人界沒生於他界之眾生為多。</p>
        <p>諸比丘！然則汝等應如是學：『我等住於不放逸。』</p>
        <p>諸比丘！汝等應如是學。」</p>
    </body>
    <ps></ps>
</doc>
