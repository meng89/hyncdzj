<doc type="for_machine">
    <body>
        <head>
            第六　教誡（之一）
            <ewn>
                <a/>
                <note>雜阿含四一（大正藏二．三〇〇b）及別雜六（大正藏二．四一五a）及增一阿含三一（大正藏二．六七三b）。</note>
            </ewn>
        </head>
        <p>〔爾時，世尊〕住王舍城竹林。</p>
        <p>爾時，尊者大迦葉來詣世尊之處……</p>
        <p><ref cRef="PTS.S.2.204"/>三</p>
        <p>對坐於一面之尊者大迦葉，世尊作如是曰：「迦葉！汝可教誡諸比丘。迦葉！汝可對諸比丘設示法語。迦葉！我或汝應對一切諸比丘教誡。我或汝應為說一切法語。」</p>
        <p>「大德！今告諸比丘甚難，告諸彼等有難色，彼等不忍，所教不能率直執受。大德！我見此處與阿難共住之班達比丘及與阿那律共住之阿賓吉伽比丘，互為卓越之論議：『請來，比丘！誰之所語較多耶？誰之所語較優耶？誰之所語較長耶？』」</p>
        <p>爾時，世尊言告一比丘曰：「比丘，汝來！可告以我語：『師喚尊者等。』即向與阿難共住之班達比丘及與阿那律共住之阿賓吉伽比丘。」</p>
        <p>「唯然！大德！」彼比丘奉答世尊，然後近至彼等諸比丘處。近已，告彼等諸比丘曰：「師喚尊者等。」</p>
        <p>「友！唯然。」彼等答彼比丘，來詣世尊處。詣已，禮敬世尊，坐於一面。</p>
        <p>對坐於一面之彼等諸比丘，世尊作如是言曰：「諸比丘！汝等相互論議卓越之事，為真實耶？『且來，比丘！誰之所語較多耶？誰之所語較優耶？誰之所語較長耶？』」</p>
        <p>「大德！唯然。」</p>
        <p>「諸比丘！我對汝等曾作如是說法：『諸比丘！汝等應論義相互卓越之事。』如何知說如是法？『且來，比丘！誰之所語較多耶？誰之所語較優耶？誰之所語較長耶？』」</p>
        <p>「大德！是不然。」</p>
        <p><ref cRef="PTS.S.2.205"/>一〇</p>
        <p>「諸比丘！若知我未對汝等說如是之法者，何故汝等愚人、得知、得見，於如是善說之法、律下出家，相互：『且來，比丘！誰之所語較多耶？誰之所語較勝耶？誰之所語較長耶？』論議此卓越之事耶？」</p>
        <p>爾時彼等諸比丘，稽首世尊之足，白世尊言：</p>
        <p>「大德！我等本為闇愚，本為癡愚，本為不善，罪制伏我等。我等於如是善說之法、律出家，相互：『來，比丘！誰之所語較多耶？誰之所語較勝耶？誰之所語較長耶？』論議此卓越之事。大德！我等已知其為罪，以後當再不犯，望世尊攝受。」</p>
        <p>「諸比丘！實汝等本為闇愚，本為癡愚，本為不善、罪制伏汝等。汝等如是，於善說之法、律出家，相互：『且來，比丘！誰之所語較多耶？誰之所語較勝耶？誰之所語較長耶？』論議此卓越之事。諸比丘！汝等已見其罪，且如法懺悔，我對汝等之懺悔攝受。</p>
        <p>諸比丘！見罪為罪，如法懺悔，以後入於自制，乃於聖者之律有利益。」</p>
    </body>
    <ps></ps>
</doc>
