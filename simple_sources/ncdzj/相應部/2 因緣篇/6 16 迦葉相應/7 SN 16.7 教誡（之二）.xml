<doc>
    <meta/>
    <body>
        <head>
            第七　教誡（之二）
            <a n="1"/>
        </head>
        <p>〔爾時，世尊〕住王舍城竹林。</p>
        <p>爾時，尊者大迦葉，來詣世尊處……</p>
        <p><ref cRef="PTS.S.2.206"/>三</p>
        <p>對坐於一面之尊者大迦葉，世尊作如是曰：「迦葉！汝宜教誡諸比丘。迦葉！汝宜向諸比丘說示法語。迦葉！我或汝皆應教誡諸比丘。我或汝皆應法語說示。」</p>
        <p>「大德！今甚難向諸比丘說示，彼等對所說有難色。彼等不忍，所教不能率直執受。</p>
        <p>大德！無論何人於善法不信，不知慚於善法，不知愧於善法，無精進於善法，無慧於善法者，則對彼夜或晝來，於善法唯有退沒不能增大。</p>
        <p>大德！譬如月之黑分，夜或晝來，色減退，圓減退，光減退、廣袤減退。大德！同此，無論何人不信於善法，不知慚，不知愧。無精進，無慧於善法，對彼夜或晝來，於善法退沒，不能增大。</p>
        <p>大德！不信之人為退轉。大德！不知慚之人為退轉。大德！不知愧之人為退轉。大德！懈怠之人為退轉。大德！惡慧之人為退轉……忿怒之人……大德！瞋恨之人為退轉。大德！不受教誡之比丘為退轉。</p>
        <p>大德！無論何人有信於善法，知慚於善法，知愧於善法，有精進於善法，有慧於善法，則對彼夜或晝來，於善法增大，無退沒。</p>
        <p><ref cRef="PTS.S.2.207"/>九</p>
        <p>大德！譬如月之白分、夜或晝來，色增長，圓增長，光增長，廣袤增長。大德！同此，凡人於善法有信、……有慚……有愧，有精進，於善法有慧，則對彼夜或晝來，於善法增大，無退沒。</p>
        <p>大德！有信之人為不退轉。大德！知慚之人為不退轉。大德！知愧之人為不退轉。大德！精勤之人為不退轉。大德！持慧之人為不退轉。大德！無忿之人為不退轉。大德！無恨之人為不退轉！大德！受教誡之比丘為不退轉。」</p>
        <p>「善哉，善哉！迦葉！迦葉！任何之人不信於善法……不知慚……不知愧，無精進，無慧於善法，則對彼夜或晝來，退沒於善法，無增大。</p>
        <p>迦葉！譬如於月之黑分，夜或晝來，色減退……廣袤減退。迦葉！同此，任何之人，不信於善法……不知慚，不知愧，無精進，無慧於善法，則對彼夜或晝來，於善法退沒，無增大。</p>
        <p>迦葉！不信之人為退轉。……不知慚……不知愧……懈怠、惡慧、忿恨之人，迦葉！此為退轉。迦葉！無教誡之比丘為退轉。</p>
        <p><a n="2"/>迦葉！任何之人，有信於善法……知慚、知愧、有精進，有慧於善法，則對彼夜或晝來，增大於善法。</p>
        <p>迦葉！譬於如月之白分、夜或晝來，色增長、圓增長、光增長、廣袤增長，<ref cRef="PTS.S.2.208"/>迦葉！同此，任何之人，有信於善法，知慚、知愧、有精進，有慧於善法，則對彼夜或晝來，增大於善法，無退沒。</p>
        <p>迦葉！有信之人為不退轉，知慚之人……知愧、精勤、持慧、無忿、無恨之人，迦葉！此為不退轉。迦葉！受教誡之比丘為不退轉。」</p>
    </body>
    <notes/>
    <ps/>
    <notes>
        <note n="1">第七、第八<space quantity="1" unit="chars"/>離阿含四一（大正藏二．三〇〇c）及別雜六（大正藏二．四一五b）。</note>
        <note n="2">原本為一三及一四之誤，以下之號碼順次有一倒置。</note>
    </notes>
</doc>
