<doc>
    <meta/>
    <body>
        <head>
            第九　定與勝智
            <a n="1"/>
        </head>
        <p>〔爾時，世尊〕住舍衛城。</p>
        <p>〔爾時，世尊曰：〕</p>
        <p>「諸比丘！我由欲，離欲、離不善法，有覺有觀，而依遠離生喜與樂之禪而住。」<ref cRef="PTS.S.2.211"/>「諸比丘！迦葉亦由欲，離欲、離不善法、有覺有觀，入住而依遠離生喜與樂之初禪而住。</p>
        <p>諸比丘！隨我欲，而靜覺與觀，內心寂靜，使心專注於一境。無覺無觀，入於依定所生之喜與樂之第二禪而住。</p>
        <p>諸比丘！迦葉亦由欲，靜覺與觀……入於二禪而住。</p>
        <p>諸比丘！隨我欲，而離喜成捨，住於正念正心，一身感受樂於：『賢聖之所謂捨，而正念者住於樂』而入於第三禪住。</p>
        <p>諸比丘！迦葉亦隨欲，而離喜成捨……入而於第三禪住。</p>
        <p>諸比丘！隨我欲而捨樂、捨苦，滅前之悅與憂，入住於不苦不樂，捨念清淨之第四禪。</p>
        <p>諸比丘！迦葉亦隨欲，捨棄……入於第四禪住。</p>
        <p>諸比丘！隨我欲，超越一切之色想，終盡障礙之想，不思惟變異之想，入住於所謂『空無邊際』之空無邊處。</p>
        <p>諸比丘！迦葉亦隨欲，超越一切色想……入住於空無邊處。</p>
        <p>諸比丘！隨我欲，超越一切之空無邊處，入住於所謂『識無邊際』之識無邊處。<ref cRef="PTS.S.2.212"/>諸比丘！迦葉亦隨欲……入住於識無邊處。</p>
        <p>諸比丘，隨我欲，超越一切之識無邊處，入住於所謂『無所有』之無所有處。</p>
        <p>諸比丘！迦葉亦隨欲……入住於無所有處。</p>
        <p>諸比丘！隨我欲，超越一切之無所有處，入住於非想非非想處。</p>
        <p>諸比丘！迦葉亦隨欲……入住於非想非非想處。</p>
        <p>諸比丘！我由欲，超越一切之非想非非想處，入住於想受滅。</p>
        <p>諸比丘！迦葉亦……入住於想受滅。</p>
        <p>諸比丘！隨我欲，證得種種之神通。即以一身成多身，以多身成一身，或現、或沒、通牆、透壁、無有障礙。穿山恰如行於空中。出沒大地恰如行於水中。涉水不沈，恰如行於地上。於虛空趺坐、經行，恰如有翼之鳥。彼有大神力，有大威德，善能以手觸摸、把握日月，以身可到達梵界。</p>
        <p>諸比丘！迦葉亦隨欲，證得種種之神通……以身到達梵界。</p>
        <p>諸比丘！隨我欲，以清淨超人之天耳界，得聞人天兩界及遠近雙方之聲音。</p>
        <p>諸比丘！迦葉亦隨欲，以清淨……天耳界……得聞遠近雙方之聲音。</p>
        <p><ref cRef="PTS.S.2.213"/>一三</p>
        <p><a n="2"/>諸比丘！我從欲，以自心，徹知其他眾生與其他人之心。如次得知：對有貪心者，知有貪心。對離貪心知離貪心。對有恚心者……對離恚心者……對有癡心者……對離癡心者……對集注心者……對散亂心者……對廣大心者……對非廣大心者……對有上心者……對無上心者……對定心者……對無定心者……對解脫心者……對不解脫心者，知不解脫心。</p>
        <p>諸比丘！迦葉亦隨欲，以自心對其他眾生與其他人之心，如次知之：對有貪心者，知有貪心……對不解脫心者知不解脫心。</p>
        <p>諸比丘！隨我欲，憶念宿世之種種住處。憶念如一生、二生、三生、四生、五生、十生、二十生、三十生、四十生、五十生、百生、千生、十萬生、種種之成劫、種種之壞劫、種種之成壞劫。憶念：『於彼處為如是名、如是姓、如是容貌、如是食、經受如是苦樂，有如是壽量。彼由其處沒生他處，於其處如是名、如是姓、如是貌、如是食、經受如是苦樂、有如是壽量。彼由其處沒、來生於此處。』具如是形相與方處，種種宿世之住處。</p>
        <p>諸比丘！迦葉亦隨欲，憶念種種宿世之住處。如憶念一生……具如是形相與方處，種種之宿世與住處。</p>
        <p><ref cRef="PTS.S.2.214"/>一五</p>
        <p>諸比丘！隨我欲，以清淨而超越人間之天眼，觀察眾生，見眾生之死而又生，應眾生所為之業，知有卑與貴、美與醜，幸與不幸，即：『諸賢！此等之眾生，身具惡行、語具惡行、意具惡行、謗賢聖、懷邪見，執持邪見業。彼等身壞命終後，生於苦處、惡趣、無樂處、地獄。諸賢！此等之眾生，身具善行、語具善行、意具善行，不謗賢聖，不壞正見，執持正見業，彼等身壞命終後，生於善趣、天界。』以如是清淨而超越人間之天眼觀察眾生，見眾生之死，而又生，知眾生應業而有賤與貴、美與醜、幸與不幸。</p>
        <p>諸比丘！迦葉亦隨欲，以清淨而超越人間之天眼觀察眾生……應業……知幸與不幸。</p>
        <p>諸比丘！我已漏盡，對無漏心、解脫、慧解脫、於現法自知，入住於實證。</p>
        <p>諸比丘！迦葉亦漏盡，對無漏心、解脫、慧解脫、於現法自知，實證而入住。」</p>
    </body>
    <notes/>
    <ps/>
    <notes>
        <note n="1">雜阿含四一（大正藏二．三〇二a）及別雜六（大正藏二．四一六c）。</note>
        <note n="2">原本一四誤為一三，以順次有一倒置。</note>
    </notes>
</doc>
