<doc>
    <meta/>
    <body>
        <head>
            三
        </head>
        <p>偷羅難陀比丘尼聞尊者大迦葉，對鞞提訶聖者之尊者阿難，以童子之語予以責咎。</p>
        <p>時偷羅難陀比丘尼不喜而出不喜之語：「如何，曾為異學之尊者大迦葉，對鞞提訶聖者之尊者阿難，思惟欲以童子語責咎耶？」</p>
        <p>尊者大迦葉，聞偷羅難陀比丘尼所作之此語。</p>
        <p>爾時，尊者大迦葉，對尊者阿難作如是言曰：「友！阿難！偷羅難陀比丘尼是作無謀、無思慮之語。友！我剃髮，著袈裟衣，由在家出家而為無家，除世尊、應供、正等覺者外，不認其他之師。</p>
        <p>友！我曾於在俗時，生此念：『在俗之生活障多，亦為塵垢之道。出家則如露天；住家欲能令定而成一向圓滿，行一向清淨之梵行，則甚難。我寧剃髮著袈裟衣，由家出家而為無家。』</p>
        <p><ref cRef="PTS.S.2.220"/>一五</p>
        <p>友，我於〔今〕後將衣截斷為僧伽梨，從世間阿羅漢之列、剃髮、著袈裟衣，由在家出家而為無家。</p>
        <p>如是則出家，行半途，於王舍城與那羅（聚落）中間，謁見坐於多子廟之世尊。謁見已，我作此念：『實欲我所謁見之師，則只僅所見之世尊。實欲我所謁見善逝，只僅所見之世尊。實欲我所謁見之正等覺，只僅所見之世尊。』</p>
        <p>友！我稽首世尊之足，向世尊白是言：『大德！世尊為我之師，我為世尊之弟子。』</p>
        <p>友，如是白已。世尊對我作是言：『迦葉！如是心具足而不知一切，即謂「我知」，不見而謂「我見」，如是之弟子，彼之頭將破裂。迦葉！我對知而謂「我知」，對見而謂「我見」。</p>
        <p>迦葉！然則汝應如是學：「先對長老、年少、中老、以住大慚愧。」迦葉！汝應如是學。</p>
        <p>迦葉！汝應如是學：「我之欲聞，基於任何善法，一切皆以其義饒益、思惟。皆以心屢屢思考，以傾耳聞法。」迦葉！汝應如是學。</p>
        <p>迦葉！汝應如是學：「當於我身，伴喜之念，為不可捨。」迦葉！汝應如是學。』</p>
        <p>友！彼時，世尊對我作此等之教誡後，由座起立而去。</p>
        <p><ref cRef="PTS.S.2.221"/>二三</p>
        <p>友，我七日之間有漏<a n="1"/>，食依信<a n="2"/>所施與之食，於第八日，證得智。</p>
        <p>友！時世尊，由路中來至一大樹下。</p>
        <p>友！時我以衣服之僧伽梨，疊為四疊設座，白世尊曰：『大德世尊！為我長夜之利益幸福，請坐於此處。』</p>
        <p>友！世尊坐所設之座。</p>
        <p>友！世尊落座而對我作是言曰：『迦葉！此衣服僧伽梨甚為柔軟。』</p>
        <p>『大德世尊！為哀憐，請納受我之衣服僧伽梨。』</p>
        <p>『迦葉！汝受我所著用之粗布糞掃衣耶？』</p>
        <p>『大德世尊！我願受受世尊所著用之粗布糞掃衣。』</p>
        <p>友！如是我以柔軟之僧伽梨，奉獻世尊，我亦受用世尊所著用之粗布糞掃衣。</p>
        <p>友！若欲正為世尊之子、嗣子，由世尊之口生、由法生、法之化生、法之相續者，謂受用世尊所著用之粗布糞掃衣者，則我正為世尊之子、嗣子，由世尊之口生、由法生、法之化生、法之相續者，謂受用世尊所著用之粗布糞掃衣者。</p>
        <p><ref cRef="PTS.S.2.222"/>三一</p>
        <p>友！隨我欲而離欲、離不善法、有覺有觀，而由遠離生喜與樂而入住於初禪。</p>
        <p>友！隨我欲而……九次第定，五通之解說亦復如是。</p>
        <p>友！我已漏盡，無漏、心解脫、慧解脫，於現法住於自知、實證。</p>
        <p>友！今如有人，欲以多羅之一葉，思惟可掩得高七肘或七肘半之象，然則，彼得思惟能掩得我之六通耶？」</p>
    </body>
    <notes/>
    <ps/>
    <notes>
        <note n="1">漏（sāṇa）註為 sakileso。</note>
        <note n="2">依信所與之食 原文雖有 raṭṭhapiṇḍa，今依原註。</note>
    </notes>
</doc>
