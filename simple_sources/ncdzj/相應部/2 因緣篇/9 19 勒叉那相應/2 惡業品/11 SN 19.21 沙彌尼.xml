<doc>
    <meta/>
    <body>
        <head>
            〔二一〕第十一　沙彌尼
        </head>
        <p>「友！我由耆闍崛山下來，見沙彌尼行空。</p>
        <p>彼女之僧伽梨亦熾然燃燒，燃火上昇，鉢亦熾然燃燒，燃火上昇，其帶亦熾然燃燒，燃火上昇，身亦熾然燃燒，燃火上昇、彼女發痛苦之聲。</p>
        <p>友！時我生斯念：『實為稀有，實為未曾有。實為眾生如是。實為夜叉如是。實為自體之獲得亦如是。』」</p>
        <p>爾時，世尊對諸比丘曰：「諸比丘！實則弟子如實眼住，諸比丘！實則弟子住如實智，實則弟子如是知，或見，或立證。</p>
        <p><ref cRef="PTS.S.2.262"/>五</p>
        <p>諸比丘！我雖曾見彼沙彌尼，但我未作說明。我雖為說，彼對我亦未必信。不信我者，長夜有不利與苦。</p>
        <p>諸比丘！此等之沙彌尼，於迦葉正等覺者之教示，為惡沙彌尼。彼女由其業報，則墮於多歲、多百歲、多千歲、多百千歲，地獄，因其業報之殘餘，如是自體獲此經驗。」</p>
        <p>此頌曰：</p>
        <j>
            <s>沈坑不義者</s>
            <s>邪惡婆羅門</s>
            <s>剝皮之姦婦</s>
            <s>醜女為占卜</s>
            <s>被炙女投火</s>
            <s>斷頭之司獄</s>
            <s>比丘比丘尼</s>
            <s>惡式叉摩那</s>
            <s>沙彌沙彌尼</s>
            <s>於迦葉佛律</s>
            <s>出家作惡業</s>
        </j>
    </body>
    <notes/>
    <ps/>
    <notes/>
</doc>
