<doc>
    <meta/>
    <body>
        <head>
            <ref cRef="PTS.S.2.253"/>
            〔二二〕第十二　遠離
            <a n="1"/>
        </head>
        <p>〔爾時，世尊〕住舍衛城。</p>
        <p>爾時，尊者羅睺羅來詣世尊處。詣已，禮敬世尊，坐於一面。坐於一面之尊者羅睺羅白世尊言：</p>
        <p>「大德！如何知？何見？對此有識身及一切相，我之狀態，我所之狀態，心依遠離慢心、超越慢，得寂靜解脫耶？」</p>
        <p>「羅睺羅！任何之色——過去、現在、未來，或內、或外、或麤、或細、或劣、或勝、或遠、或近——一切之色，以『此非我所，此非我、此非我之我。』如是，如實以正慧而見，則無取著解脫。</p>
        <p>對於五蘊，亦復如是。</p>
        <p>任何之受……</p>
        <p>任何之想……</p>
        <p>任何之行……</p>
        <p>任何之識——過去、現在、未來，或內、或外、或麤、或細、或劣、或勝、或近、或遠——一切之識，以『此非我所，此非我、此非我之我。』如是，如實以正慧而見，則為無取著解脫。</p>
        <p>羅睺羅！如是知，如是見，則於此有識身及外之一切相，我之狀態，我所之狀態，依遠離慢心，超越慢，得寂靜善解脫。」</p>
        <p>此頌曰：</p>
        <j>
            <s><ref cRef="PTS.S.2.254"/>眼色以及識</s>
            <s>乃至於觸受</s>
            <s>想思並至愛</s>
            <s>界蘊等為十</s>
        </j>
    </body>
    <notes/>
    <ps/>
    <notes>
        <note n="1">雜阿含八（大正藏二．五〇c）雜阿含一（大正藏二．五b）。</note>
    </notes>
</doc>
