<doc>
    <meta/>
    <body>
        <head>
            〔一一〕第一　眼
        </head>
        <p>如是我聞。一時世尊住舍衛城。</p>
        <p><ref cRef="PTS.S.2.250"/>二</p>
        <p>爾時，尊者羅睺羅！來詣世尊座前。詣已，禮敬世尊，坐於一方。世尊如是言於坐在一面之尊者羅睺羅曰：</p>
        <p>「羅睺羅！汝對此作如何思惟耶？眼是常？是無常耶？」</p>
        <p>「大德！是無常。」</p>
        <p>「無常者是苦耶？是樂耶？」</p>
        <p>「大德！是苦。」</p>
        <p>認「無常而苦，是變易之法，並以『此即是我所有』、『此是我』、『此是我之我』為適當耶？」</p>
        <p>「大德！不然。」</p>
        <p>「耳、鼻、舌、身……</p>
        <p>意是常耶？是無常耶？」</p>
        <p>「大德！是無常。」</p>
        <p>「無常者是苦耶？是樂耶？」</p>
        <p>「大德！是苦。」</p>
        <p>「認無常而苦、是變易之法，並以『此是我所有』、『此即是我』、『此是我之我』是適當耶？」</p>
        <p>「大德！不然。」</p>
        <p>「羅睺羅！多聞之聖弟子，如是而見：『於眼生厭意，於耳、於鼻、於舌、於身生厭意。』</p>
        <p>生厭意、離貪、解脫、於解脫生解脫智，了知：『生已盡、梵行已立，應作已作，更無再生。』」</p>
        <p>由此等之解述，十經應知。</p>
    </body>
    <notes/>
    <ps/>
    <notes/>
</doc>
