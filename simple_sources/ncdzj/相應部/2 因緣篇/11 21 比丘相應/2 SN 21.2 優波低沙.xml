<doc>
    <meta/>
    <body>
        <head>
            〔二〕第二　優波低沙
        </head>
        <p>緣，舍衛城……</p>
        <p>爾時，尊者舍利弗言諸比丘曰：「友！諸比丘。」</p>
        <p>彼等諸比丘對尊者舍利弗答曰：「友！」</p>
        <p>舍利弗作如是言曰：「友！我退至閑靜處，宴坐時，心生此念：『此世間，由於變易、變化之狀態，對我生愁、悲、苦、憂、惱者、是何耶？』</p>
        <p>友，我生此念：『世間由於變易、變化之狀態，對我生愁、悲、苦、憂、惱者，了無何物。』」</p>
        <p>如是云耶？尊者阿難對舍利弗作如是言曰：「友，舍利弗！依師之變易、變化之狀態，不生愁、悲、苦、憂、惱耶？」</p>
        <p>「友，阿難<a n="1"/>！依師之變易、變化之狀態，不生愁、悲、苦、憂、惱。偉大而實有大神通、大威力之師，亦思惟其示歿。若世尊永與我等俱住，其乃為多人之利益，為多人之幸福，為世間之哀憐、利益，為人天之利益、幸福。」</p>
        <p><ref cRef="PTS.S.2.275"/>六</p>
        <p>「實於長夜，尊者舍利弗對我、我之所念，善除慢使。</p>
        <p>然則尊者舍利弗，依師之變異、變化之狀態，已不生愁、悲、苦、憂惱矣。」</p>
    </body>
    <notes/>
    <ps/>
    <notes>
        <note n="1">阿難<space quantity="1" unit="chars"/>原文為舍利弗是阿難之誤。</note>
    </notes>
</doc>
