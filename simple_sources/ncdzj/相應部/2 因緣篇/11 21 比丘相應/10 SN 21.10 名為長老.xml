<doc>
    <meta/>
    <body>
        <head>
            〔一〇〕第十　名為長老
            <a n="1"/>
        </head>
        <p>爾時，世尊住王舍城竹林粟鼠養餌所。</p>
        <p>爾時有一比丘名為長老，是獨住者，讚嘆獨住者。彼獨入村乞食，獨去、獨坐於閑靜處，獨行經行。</p>
        <p>時眾多比丘，來詣世尊之前，詣已，禮敬世尊，坐於一面。</p>
        <p><ref cRef="PTS.S.2.283"/>四</p>
        <p>坐於一面之彼諸比丘白世尊言：「大德！此處有一長老之比丘，是獨住者，讚嘆獨住。」</p>
        <p>爾時世尊言一比丘曰：「比丘！汝來，以我語告長老比丘：『友長老！師喚汝』。」</p>
        <p>「大德！唯然。」彼比丘奉答世尊，近至彼尊者長老之處。</p>
        <p>至已，對尊者長老作如是言：「友，長老！師喚汝。」</p>
        <p>「友，唯然。」尊者長老答彼比丘，來詣世尊之處。</p>
        <p>詣已，禮敬世尊，坐於一面。</p>
        <p>世尊對坐於一面之尊者長老，作如是言曰：「長老！汝為獨住者，讚嘆獨住者、為真實耶？」</p>
        <p>「大德！唯然。」</p>
        <p>「長老！如何汝為獨住者，以讚嘆獨住者耶？」</p>
        <p>「大德！於此處我獨為乞食入村，獨去、獨坐閑靜處，獨行經行。大德！我為如是之獨住者，是讚嘆獨住者。」</p>
        <p>「長老！此獨住，非我所云之獨住。長老！依詳說之有勝妙之獨住，宜諦聽，善思惟，我當為說。」</p>
        <p>「大德！敬聽。」……</p>
        <p>「長老！依詳說之勝妙之獨住者，何耶？長老！於此處，能捨過去，不希未來，於現在，對自身之所得，欲貪全亡也。長老！依如是之詳說，為勝妙之獨住也。」</p>
        <p><ref cRef="PTS.S.2.284"/>一三</p>
        <p>世尊說此已，善逝仰此，師言更曰：</p>
        <j>
            <s>一切之勝者</s>
            <s>一切之智者</s>
            <s>乃至善智者</s>
            <s>不染一切法</s>
            <s>捨愛盡解脫</s>
            <s>此謂獨住者</s>
        </j>
    </body>
    <notes/>
    <ps/>
    <notes>
        <note n="1">雜阿含三八（大正藏二．二七八a）別雜一（大正藏二．三七六b）。</note>
    </notes>
</doc>
