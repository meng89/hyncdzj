<doc type="for_machine">
    <body>
        <head>
            〔六〕第六　拔提
        </head>
        <p>〔爾時，世尊〕住舍衛城。</p>
        <p>爾時，尊者侏儒拔提趣近至世尊座前。</p>
        <p>世尊見尊者侏儒由遠方來。見已，對諸比丘曰：</p>
        <p>諸比丘！汝等見此醜陋、難看、矮小、為諸比丘輕侮之比丘前來耶？「大德！唯然。」</p>
        <p>「諸比丘！此比丘有大神通、大勢力。此比丘，對前所未得達者，彼已得達，乃得之不易。為此目的，彼良家之子正由家出家而為無家，究竟無上梵行，於現法住於自知，入住於實證。」</p>
        <p>世尊宣此……師更言曰：</p>
        <j>
            <s>（一）鵞白鷺孔雀</s>
            <s>大象與班鹿</s>
            <s>悉皆畏獅子</s>
            <s>身無相等者</s>
        </j>
        <j>
            <s>（二）如是於人中</s>
            <s>年少有智慧</s>
            <s>是於彼為大</s>
            <s>非如大愚身</s>
        </j>
    </body>
    <ps></ps>
</doc>
