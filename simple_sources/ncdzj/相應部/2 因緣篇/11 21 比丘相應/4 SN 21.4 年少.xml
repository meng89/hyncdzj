<doc>
    <meta/>
    <body>
        <head>
            〔四〕第四　年少
            <a n="1"/>
        </head>
        <p>〔爾時，世尊〕住舍衛城。</p>
        <p>爾時，一年少比丘，食後收拾鐵鉢，入房無所事，默然無力，作諸比丘之衣時，不為助力。</p>
        <p>爾時，眾多比丘，來詣世尊之處。詣已，禮敬世尊，坐於一面。</p>
        <p>坐於一面之彼諸比丘白世尊言：「大德！此處一年少比丘，食後收拾鐵鉢，入房無所事，默然無力，作諸比丘之衣時，不為助力。」</p>
        <p>爾時，世尊言彼比丘曰：「比丘，汝來！以我之語，告彼比丘：『友！師喚汝。』」</p>
        <p>「大德！唯然。」彼比丘奉答世尊，則走近彼比丘。近已，對彼比丘作如是告曰：「友！師喚汝。」</p>
        <p>「友，唯然！」彼比丘回答此比丘後，來詣世尊座前，詣已，禮敬世尊，坐於一面。</p>
        <p><ref cRef="PTS.S.2.278"/>八</p>
        <p>世尊對坐於一面之彼比丘，作如是言曰：「比丘！汝食後收拾鐵鉢，入房無所事，默然無力，對諸比丘作衣，亦不為助力，為真實耶？」</p>
        <p>「大德！我亦自作應作之事。」</p>
        <p>爾時，世尊以心知彼比丘心之所念，對諸比丘曰：「諸比丘！汝等勿惱此比丘。諸比丘！汝等勿惱此比丘。諸比丘！彼比丘得四禪之增上心，對現法樂住，隨心所欲，無困難事，無煩惱。而且因此，有良家之子等，正由家出家為而無家，對究竟無上梵行，於現法中自知，為入實證住者。」</p>
        <p>世尊，如是說，善逝如是說已，師更言曰：</p>
        <j>
            <s>精進非弛怠</s>
            <s>非少勇猛者</s>
            <s>應到於涅槃</s>
            <s>解脫一切苦</s>
            <s>此少年比丘</s>
            <s>此乃最上人</s>
            <s>以車勝魔軍</s>
            <s>住為最後身</s>
        </j>
    </body>
    <notes/>
    <ps/>
    <notes>
        <note n="1">雜阿含三八（大正藏二．三七七c）別雜一（大正藏二．三七六a）。</note>
    </notes>
</doc>
