<doc>
    <meta/>
    <body>
        <head>
            〔一〕第一　拘離多
            <a n="1"/>
        </head>
        <p>如是我聞。一時，世尊住舍衛城祇樹給孤獨園。</p>
        <p>爾時，尊者大目犍連對諸比丘曰：「友，諸比丘！」</p>
        <p>彼等諸比丘對尊者大目犍連答曰：「友！」</p>
        <p>尊者大目犍連作是言曰：「友！於此我退至閑靜處，宴坐時，心生如是之思念：『所謂聖默然，聖默然。聖默然者，何耶？』</p>
        <p>友，我生此念：『於此比丘，靜覺與觀，內心寂靜，心專住於一境，由無覺無觀之定，生喜樂之第二禪，入而安住，此謂之聖默然。』</p>
        <p>友，我靜覺與觀，內心寂靜，心專注於一境，由無覺無觀之定，生喜樂之第二禪，而安住。友！我住此等之住時，顯現與覺俱生之想思惟。</p>
        <p>友，爾時，世尊以神通近我，作如是言曰：『目犍連！目犍連！婆羅門！慎勿放逸。於聖默然心應樹立。於聖默然應一心。於聖默然心應專住。』</p>
        <p>友，其後我於寂靜覺與觀，內心寂靜，心專注於一境，入住於無覺無觀之定，<ref cRef="PTS.S.2.274"/>生喜與樂之第二禪。友！若予正說，則弟子乃依師之所護念，得大神通。此我正說弟子由師所護念，得大神通。」</p>
    </body>
    <notes/>
    <ps/>
    <notes>
        <note n="1">雜阿含一八（大正藏二．一三二a）。</note>
    </notes>
</doc>
