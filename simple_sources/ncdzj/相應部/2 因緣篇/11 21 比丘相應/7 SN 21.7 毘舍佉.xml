<doc type="for_machine">
    <body>
        <head>
            <ref cRef="PTS.S.2.280"/>
            〔七〕第七　毘舍佉
            <ewn>
                <a/>
                <note>雜阿含三八（大正藏二．二七七b）別雜一（大正藏二．三七五c）。</note>
            </ewn>
        </head>
        <p>如是我聞。〔爾時，世尊〕住毘舍離之大林重閣講堂。</p>
        <p>爾時，槃闍梨之子尊者毘舍佉，亦於講堂對諸比丘妙語，微妙而不枯。使知義，以適切、無執著之法語予教示、鼓勵，使令愉悅。</p>
        <p>爾時，世尊暮時，自宴坐起，近至講堂。至已，就坐於所設之座。</p>
        <p>就座之世尊對諸比丘曰：「諸比丘！於講堂對諸比丘出妙語，微妙不枯，使知義，以適切、無執著之法語教示、鼓勵、使愉悅之者，是誰耶？」</p>
        <p>「大德！槃闍梨之子尊者毘舍佉，於講堂對諸比丘出妙語，微妙不枯，使知義、以適切、無執著之法語教示、鼓勵，使愉悅。」</p>
        <p>爾時，世尊對槃闍梨之子尊者毘舍佉曰：「善哉，善哉！毘舍佉！善哉，毘舍佉！汝對諸比丘，以妙語……法語，教示、鼓勵，使令愉悅。」</p>
        <p>世尊說此已，善逝仰此，師更言曰：</p>
        <j>
            <s>（一）誰無所說事</s>
            <s>賢愚人雜知</s>
            <s>彼之說法時</s>
            <s>知說不死道</s>
        </j>
        <j>
            <s>（二）說法增光輝</s>
            <s>樹立聖者幢</s>
            <s>善說諸聖幢</s>
            <s>法乃聖者幢</s>
        </j>
    </body>
    <ps></ps>
</doc>
