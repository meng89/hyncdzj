<doc>
    <meta/>
    <body>
        <head>
            <ref cRef="PTS.S.2.242"/>
            〔三六〕第六　車
            <a n="1"/>
        </head>
        <p>爾時，世尊住王舍城竹林粟鼠養餌所。</p>
        <p>爾時，阿闍世王子為提婆達多，朝夕率五百車前往，載齎五百之祭食，與供養之食。</p>
        <p>時，眾多比丘來詣世尊之處，詣已，禮敬世尊，坐於一面。</p>
        <p>坐於一面之彼等諸比丘白世尊言：「大德！阿闍世王子為提婆達多，朝夕率五百車載齎五百之祭食及供養之食。」</p>
        <p>「諸比丘！勿嫉提婆達多之利得、供養與名譽。諸比丘！阿闍世王子為提婆達多，朝夕率五百車，載齎五百之祭食，與供養之食，諸比丘！此乃為提婆達多所設，以待其破滅，於善法並無增大。</p>
        <p>諸比丘！譬如擊弄易怒之犬鼻，則彼犬更為忿怒。諸比丘！阿闍世王子為提婆達多，朝夕率五百車，運齎五百之祭食，與供養之食。諸比丘！此乃為提婆達多所設，以待其破滅，於善法並無所增大。</p>
        <p>諸比丘！如是，利得、供養與名譽，甚為可怖……</p>
        <p>諸比丘！汝等應如是學。」</p>
    </body>
    <notes/>
    <ps/>
    <notes>
        <note n="1">雜阿含三八（大正藏二．二七六b）別雜一（大正藏二．三七四b）後半增一阿含五（大正藏二．五七〇b）增一阿含一四（大正藏二．六一四a）。</note>
    </notes>
</doc>
