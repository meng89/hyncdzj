<doc>
    <meta/>
    <body>
        <head>
            〔一〕第一　爪尖
        </head>
        <p>如是我聞。一時，世尊住舍衛城祇樹給孤獨園。</p>
        <p>其時，世尊為令取爪尖之小垢，謂諸比丘曰：「諸比丘！作如何思惟耶？我此所取爪尖之小垢與大地土，何者較多耶？」</p>
        <p>「大德！此大地土為多，世尊所取爪尖之小垢為少。世尊所取爪尖之少垢，與大地土相比，實百倍、千倍、乃至百千倍亦所不能及。」</p>
        <p>「諸比丘！同此，見具足之聖弟子，達於現觀之人，即滅盡苦終較多，殘苦為少。此則，滅盡前者之苦蘊而終者，與極七返生相比，此百倍、千倍、百千倍亦所不能及。</p>
        <p>諸比丘！如是大利為法現觀，如是大利，為得法眼。」</p>
    </body>
    <notes/>
    <ps/>
    <notes/>
</doc>
