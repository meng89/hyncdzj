<doc>
    <meta/>
    <body>
        <head>
            〔一〇〕第十　山喻（之二）
        </head>
        <p>〔爾時，世尊〕住舍衛城。</p>
        <p>〔爾時，世尊曰：〕「諸比丘！譬如以七粒芥子種大之小石取存，至雪山王滅盡歸終。諸比丘！汝等對此作如何思惟耶？為滅盡歸終之雪山王與所取存七粒芥子種大之小石，何者較多耶？」</p>
        <p>「大德！此滅盡歸終之雪山王較多，所取存之七粒芥子種大之小石為少。以所取存七粒芥子種大之小石，與滅盡歸終之雪山王相比，百倍、千倍、百千倍亦所不能及。」</p>
        <p>「諸比丘！同於此，見具足之聖弟子，達現觀之人，滅盡歸終之苦較多，所殘存之苦為少，以此，苦蘊滅盡歸終，則與極七返生相比，百倍、千倍、百千倍、亦不能及。」</p>
        <p>「諸比丘，如是大利為法現觀，如是大利為得法眼。」</p>
    </body>
    <notes/>
    <ps/>
    <notes/>
</doc>
