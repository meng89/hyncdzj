<doc>
    <meta/>
    <body>
        <head>
            〔二〕第二　蓮池
            <a n="1"/>
        </head>
        <p><ref cRef="PTS.S.2.134"/>一</p>
        <p>〔爾時，世尊〕住舍衛城。</p>
        <p>〔爾時，世尊曰：〕「諸比丘！譬如有長五十由旬，寬五十由旬，深五十由旬之蓮池，其水盈滿至岸。有人以草端掬水，諸比丘！作如何思惟耶？以草端所掬之水，與蓮池之水，何者較多耶？」</p>
        <p>「大德，蓮池之水較多，以草端所掬之水為少。以草端所掬之水，與蓮池之水相比，百倍、千倍、百千倍亦所不能及。」</p>
        <p>諸比丘！同此，見具足之聖弟子，達現觀之人，即滅盡苦終較多，殘苦為少。以此前者之苦蘊滅盡，苦蘊終者，與極七返生者相比，百倍、千倍、百千倍亦所不能及。</p>
        <p>「諸比丘！如是大利，為法現觀。如是大利，為得法眼。」</p>
    </body>
    <notes/>
    <ps/>
    <notes>
        <note n="1">雜阿含五（大正藏二．三四a）。</note>
    </notes>
</doc>
