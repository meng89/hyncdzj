<doc>
    <meta/>
    <body>
        <head>
            〔六二〕第二　無聞（之二）
        </head>
        <p>〔爾時，世尊〕住舍衛城。</p>
        <p>〔爾時，世尊曰：〕「諸比丘！無聞之凡夫，於此四大所造之身，生厭意，厭離而欲解脫。</p>
        <p>所以者何？諸比丘！此四大所造之身，可見為增、滅、取、捨。然則無聞之凡<ref cRef="PTS.S.2.96"/>夫生厭意、厭離而欲解脫。</p>
        <p>諸比丘！稱此是心、意、識者、無聞之凡夫不能生厭意，不能厭離，不能解脫。</p>
        <p>所以者何？諸比丘！無聞之凡夫，於長夜著於『此是我所』，取著於『此是我所，此是我，此是我之自我。』然則無聞之凡夫，不能生厭意，不能厭離，不能解脫。</p>
        <p>諸比丘！無聞之凡夫，以此四大所造之身為我，較以心為我尚可。</p>
        <p>所以者何？諸比丘！此四大所造之身，現住於一年、住於二年、住於三年……四年……五年……十年……二十年……三十年……四十年……五十年……住於百年、或住於更長年。諸比丘！然稱此是心、意、識者，則日夜轉變異生、異滅。</p>
        <p>諸比丘！是以多聞之聖弟子，對緣起當善思惟：彼有故此有，彼生故此生，彼無故此無，彼滅故此滅。</p>
        <p>諸比丘！緣樂所受之觸生樂受，由其樂所受之觸滅，由其所生之感，緣樂所受之觸所生之樂受滅，而止息。</p>
        <p>諸比丘！緣苦所受之觸生苦受，由其苦所受之觸滅，由其所生之感，緣苦所<ref cRef="PTS.S.2.97"/>受之觸所生之苦受滅，而止息。</p>
        <p>諸比丘！緣不苦不樂所受之觸，生不苦不樂受。由其不苦不樂所受之觸滅，由其所生之感，緣不苦不樂所受之觸所生不苦不樂滅，而止息。</p>
        <p>諸比丘！譬如二木相磨，和合生煙、生火。其二木離散者，則由其所生之煙滅，而止息。</p>
        <p>諸比丘！同此，緣樂受之觸生樂受，由其樂所受之觸滅，由其所生之感，緣樂所受之觸所生樂受滅，而止息。</p>
        <p>緣苦所受之觸……</p>
        <p>緣不苦不樂所受之觸，生不苦不樂受。由其不苦不樂所受之觸滅，由其所生之感，緣不苦不樂所受之觸所生不苦不樂受滅，而止息。</p>
        <p>諸比丘！如是多聞之聖弟子，於觸生厭意，於受生厭意，於想、於識生厭意。生厭意故厭離，離貪故解脫，於解脫生解脫之智。知生已盡，梵行已立，應作已作，更不再生。」</p>
    </body>
    <notes/>
    <ps/>
    <notes/>
</doc>
