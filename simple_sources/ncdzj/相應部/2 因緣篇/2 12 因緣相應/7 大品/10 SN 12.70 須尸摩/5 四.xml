<doc>
    <meta/>
    <body>
        <head>
            四
        </head>
        <p>尊者須尸摩，聞眾多比丘於世尊之前告白已達完全智：「生已盡，梵行已立，<ref cRef="PTS.S.2.121"/>應作已作，更不再生矣。」</p>
        <p>爾時尊者須尸摩，走近彼等諸比丘，近已，與彼等諸比丘俱相致問，交談問候記憶之語，坐於一面。</p>
        <p>坐於一面之須尸摩，向彼等諸比丘作如是言曰：「諸尊者來詣世尊處曾白云：『我等已知生已盡，梵行已立，應作已作，更不再生。』已達於完全智，此為真實耶？」「友！唯然。」</p>
        <p>「然則又，汝等尊者如是知、如是見，享受種種之神通耶？——一為多、多為一、顯現變為隱沒，越牆、越壘、穿山、無障礙，恰如行空出入地下，於水中不分水而行如走於地上。趺坐於虛空，恰如有翼之鳥。有大神力，大威力，於日月以手觸捉，以此身行<a n="1"/>於梵界耶？</p>
        <p>然則汝等尊者，如是知、如是見，以清淨超勝人間之天耳界，對人天之兩音、遠音、近音、皆聞之耶？」</p>
        <p>「友！並無此事。」</p>
        <p>「又，汝等尊者，如是知，如是見，以心，對他眾生之心，他人之心，得予把握知之耶？——有貪心知為有貪心，離貪心知為離貪心，有瞋心知為有瞋心，離瞋<ref cRef="PTS.S.2.122"/>心知為離瞋心，有癡心知為有癡心，離癡心知為離癡心，集注心知為集注心，散亂心知為散亂心，大心知為大心，不大心知為不大心、有上心知為有上心，無上心知為無上心，寂靜心知為寂靜心，非寂靜心知為非寂靜心，解脫心知為解脫心，非解脫心知為非解脫心耶？」</p>
        <p>「友！並無此事。」</p>
        <p>「又，汝等尊者，如是知、如是見，憶念種種宿住耶？譬如一生、二生、三生、四生、五生、十生、二十生、三十生、四十生、五十生、百生、千生，種種成劫、種種壞劫、種種成、壞劫……『於彼處，名如是如是，姓如是如是，如是之容色，如是之食，經驗如是如是之苦樂，得如是之壽。彼歿於其處，而生於此處。於彼處，名如是如是，姓如是如是，如是之容色，如是之食，經驗如是之苦樂，得如是之壽。彼歿於其處，生於此處。』如是詳細種種宿住、悉憶念耶？」</p>
        <p>「友！並無此事。」</p>
        <p>「又，汝等尊者，如是知、如是見，以清淨超勝人間之天眼，見眾生之歿，見<ref cRef="PTS.S.2.123"/>生時之劣、勝、美、醜、好、惡，知眾生之如業行耶？實汝等尊者，對『此等眾生，身惡行具足，語惡行具足，意惡行具足，罵聖者、邪見、執持邪見業，故彼等身壞命終，生於苦處惡趣、無樂處、地獄。』又實汝等尊者對『此等眾生，身善行具足、語善行具足、意善行具足、不罵聖者、有正見、執持正見業，故彼等身壞命終，生於善趣、天界。』如是，以清淨超人之天眼，得見眾生之歿，生時之劣、勝、美醜、好、惡，得知眾生如業之行耶？」</p>
        <p>「友！並無此事」。</p>
        <p>「又，汝等尊者為如是知、如是見，對超色、無色之寂靜解脫、得於身觸而住耶？」</p>
        <p>「友！並無此事。」</p>
        <p>「於今，尊者未到達此記說與此等之法者耶？」</p>
        <p>「友！並無此事。」</p>
        <p>「何以故？」</p>
        <p>「友，須尸摩！我等為慧解脫者。」</p>
        <p>「我對尊者等此略說之義不能詳知。如尊者等之所說，我對尊者等所略說之義，欲詳知為宜。」</p>
        <p><ref cRef="PTS.S.2.124"/>二七</p>
        <p>「友，須尸摩！汝無論對其知，或不知，我等為慧解脫者。」</p>
    </body>
    <notes/>
    <ps/>
    <notes>
        <note n="1">「行耶？」，原文 vasaṁ vattethāti，應為 va saṁvattethāti。</note>
    </notes>
</doc>
