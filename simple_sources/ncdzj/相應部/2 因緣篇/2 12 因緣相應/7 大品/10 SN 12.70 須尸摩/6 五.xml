<doc>
    <meta/>
    <body>
        <head>
            五
        </head>
        <p>爾時尊者須尸摩由座起來詣世尊處。詣已，禮敬世尊，坐於一面。</p>
        <p>坐於一面之尊者須尸摩，將與彼等諸比丘之論議悉告世尊。</p>
        <p>「須尸摩！法住智為前、涅槃智為後。」</p>
        <p>「大德！我對世尊略說之義，不得詳知。大德！如世尊之所說，我對世尊略說之義，欲詳知為宜。」</p>
        <p>「須尸摩！汝無論知或不知，法住智為前，涅槃智為後。須尸摩！汝云何思惟？色為常耶？或為無常耶？」</p>
        <p>「大德！是無常。」</p>
        <p>「又，無常者是苦耶？或是樂耶？」</p>
        <p>「大德！是苦。」</p>
        <p>「又，無常苦、變易之法得認：『此是我所，此是我，此是我之我』耶？」</p>
        <p>「大德！並無此事。」</p>
        <p>「受是常耶？或無常耶？」</p>
        <p>「大德！是無常。」</p>
        <p>「想是常耶？或無常耶？」</p>
        <p>「大德！是無常。」</p>
        <p>「行是常耶？或無常耶？」</p>
        <p>「大德！是無常。」</p>
        <p>「識是常耶？或無常耶？」</p>
        <p><ref cRef="PTS.S.2.125"/>「大德！是無常。」</p>
        <p>「又，無常者是苦耶？或是樂耶？」</p>
        <p>「大德，是苦。」</p>
        <p>「又無常苦、變易之法、得認：『此是我所，此是我，此是我之我』耶？」</p>
        <p>「大德！並無此事。」</p>
        <p>「須尸摩！然任何過去、未來、現在，內、外、麤、細、劣、勝、遠、近之色，對一切之色，不得以認：『此是我所、此是我、此是我之我。』如是，必須以如實正慧，對此作視。</p>
        <p>任何過去、未來、現在……對受……</p>
        <p>對任何之想…</p>
        <p>任何過去、未來、現在，內、外、麤細、劣、勝、遠、近之行、一切諸行，不得以認：『此是我所、此是我、此是我之我。』</p>
        <p>任何過去、未來、現在，內、外、麤、細、劣、勝、遠、近之識、對一切之識、不得以認：『此是我所，此是我，此是我之我。』如是，必須以如實正慧、對此作視。</p>
        <p>須尸摩！多聞之聖弟子，於色如是見而厭離，於受、於想、於諸行、於識亦厭離，生厭離、離貪、予解脫，於解脫生解脫之智：『知生已盡、梵行已立，應作已作，更不再生。』須尸摩！汝見：『緣生而有老死』耶？」</p>
        <p>「大德，誠然。」</p>
        <p>「須尸摩！汝見：『緣有而有生』耶？」</p>
        <p>「大德，誠然。」</p>
        <p>「須尸摩！汝見：『緣取而有有』耶？」</p>
        <p>「大德，誠然。」</p>
        <p><ref cRef="PTS.S.2.126"/>四六</p>
        <p>「須尸摩！汝見：『緣愛而有取』耶？」</p>
        <p>「大德，誠然。」</p>
        <p>「須尸摩！汝見：『緣受而有愛，緣觸而有受，緣六處而有觸，緣名色而有六處，緣識而有名色，緣行而有識，緣無明而有行』耶？」</p>
        <p>「大德，誠然。」</p>
        <p>「須尸摩！汝見：『緣生滅而有老死滅』耶？」</p>
        <p>「大德，誠然。」</p>
        <p>「須尸摩！汝見：『緣有滅而有生滅』耶？」</p>
        <p>「大德，誠然。」</p>
        <p>「須尸摩！汝見：『緣取之滅，而有有滅，緣愛之滅，而有取滅，緣受之滅，而有愛滅，緣觸之滅，而有受滅，緣六處之滅，而有觸滅，緣名色之滅，而有六處滅。緣識之滅，而有名色滅，緣行之滅，而有識滅，緣無明之滅，而有行滅』耶？」</p>
        <p>「大德，誠然」。</p>
        <p>「須尸摩！汝亦如是知、如是見，享受種種之神通耶？——一為多、多為一、顯現變隱沒、超牆、超壘、穿山、無障礙，恰如行虛空。出入地中恰如水中，不分水而行，恰如行於地上，趺坐於虛空，恰如有翼之鳥、有大神力、大威力，以手觸捉日月，以此身行梵界耶？」</p>
        <p>「大德，並無此事。」</p>
        <p>「須尸摩！汝亦如是知、如是見，以清淨超勝人間之天耳界、聞人天之兩音、<ref cRef="PTS.S.2.127"/>遠音、近音耶？」</p>
        <p>「大德，並無此事。」</p>
        <p>「須尸摩！汝亦如是知、如是見，知以心把握他之眾生，他人等之心耶？——對非解脫心知是非解脫心，對解脫心知是解脫心耶？」</p>
        <p>「大德！並無此事。」</p>
        <p>「須尸摩！汝亦如是知、如是見，憶念種種之宿住耶？譬如一生……如是詳細憶念種種之宿住耶？」</p>
        <p>「大德，並無此事。」</p>
        <p>「須尸摩！汝亦如是知、如是見，以清淨超勝人間之天眼，知眾生之歿……眾生之如業行耶？」</p>
        <p>「大德，並無此事也。」</p>
        <p>「須尸摩！汝亦如是知、如是見，對超色、無色之寂靜解脫、以身觸而住耶？」</p>
        <p>「大德，並無此事也。」</p>
        <p>「須尸摩！今此未能到達此記說，與此等之法者，須尸摩！我等實行於此。」</p>
    </body>
    <notes/>
    <ps/>
    <notes/>
</doc>
