<doc>
    <meta/>
    <body>
        <head>
            〔六五〕第五　城邑
            <a n="1"/>
            <a n="2"/>
        </head>
        <p>〔爾時，世尊〕住舍衛城。</p>
        <p>〔爾時，世尊曰：〕「諸比丘！昔我尚未得正覺，為菩薩時，曾作此念：『此世間實陷於苦惱，生而奔向衰、老、死而又將再生。然卻不知此老死苦之出離。實則如何得知此老死苦之出離耶？』</p>
        <p>諸比丘！然則我作是念：『有何故有老死耶？緣何有老死耶？』</p>
        <p>諸比丘！爾時，我依正思惟，依慧悟得生：『有生故有老死，緣生而有老死。』</p>
        <p>諸比丘！時我作是念：『有何故有生？……有有……有取……有愛……有受……有觸……有六處？……有名色耶？緣何而有名色耶？』</p>
        <p>諸比丘！依正思惟，於我而生慧悟得：『有識故有名色，緣識而有名色。』</p>
        <p>諸比丘！時我作是念：『有何故有識？緣何有識耶？』</p>
        <p>諸比丘！我生正思惟，依慧悟得：『有名色故有識，緣名色而有識。』</p>
        <p>諸比丘！時我作是念：『此識由此以還，無超進名色，於此限度，生而亦老，衰而至死將再生。即緣此名色有識，緣識而有名色。緣名色而有六處，緣六處而有觸……</p>
        <p><ref cRef="PTS.S.2.105"/>如是，此乃全苦蘊之集。』</p>
        <p>諸比丘！『是集、是集』。我於尚未聞之法、即生眼、生智、生慧、生明、生光。</p>
        <p>諸比丘！時我作是念：『無何故無老死，因何之滅而有老死之滅耶？』</p>
        <p>諸比丘！爾時，我生正思惟，依慧悟得：『無生故無老死，因生之滅而有老死之滅。』</p>
        <p>諸比丘！時我作是念：『無何故無生……無有……無取……無愛……無受……無觸……無六處……無名色，因何之滅而有名色之滅耶？』</p>
        <p>諸比丘！爾時，於我生正思惟，依慧悟得：『無識故無名色，因識之滅、而有名色之滅。』</p>
        <p>諸比丘！時我作是念：『無何故無識，因何之滅，而有識之滅耶？』</p>
        <p>諸比丘！爾時，於我生正思惟，依慧悟得：『無名色故無識，因名色之滅，而有識之滅。』</p>
        <p>諸比丘！時我作是念：『我依此道乃達菩提。即：由名色之滅，而有識滅。由識之滅，而有名色滅。由名色之滅，而有六處滅。由六處之滅，而有觸滅。……』</p>
        <p>如是，此乃全苦蘊之滅。</p>
        <p>諸比丘！『是滅、是滅』，我於尚未聞之法，即生眼、生智、生慧、生明、生光。</p>
        <p>諸比丘！譬如有人、徘徊阿蘭若林，發現古人通行之古道、古徑，彼則追隨<ref cRef="PTS.S.2.106"/>其道，隨其道而行。發見古人止住之古城、古都，其園林亦具足。具足美麗有堤之蓮池。</p>
        <p>諸比丘！爾時，彼人向王或王之大臣報曰：『尊者，當知我徘徊阿蘭若林，發見古人通行之古道、古徑，追隨其道，隨其道而行。發見古人止住之古城、古都，園林亦具足，具足美麗有堤之蓮池。尊者！宜於其城予修築。』</p>
        <p>諸比丘！爾時，王或王之大臣，修築其城邑，其城邑後來繁榮，眾人熾盛，增上發展。</p>
        <p>諸比丘！同此，我發見過去正覺者通行之古道、古徑。</p>
        <p>諸比丘！過去諸佛所通行之古道，古徑者何耶？即此八支聖道。即：正見……正定。諸比丘！此乃過去正等覺者通行之古道、古徑。追隨其道，隨其道而行，則知老死，知<a n="3"/>老死之集，知老死之滅，知趣滅老死之道跡。</p>
        <p>追隨其道，隨其道以行，知生……知有……知取……知愛……知受……知觸……知六處……知名色……知識……</p>
        <p>追隨其道，隨其道以行，知行，知行之集、知行之滅、知趣行滅之道跡。</p>
        <p><ref cRef="PTS.S.2.107"/>三三</p>
        <p>知此，我以示比丘、比丘尼、優婆塞、優婆夷。諸比丘！如是梵行繁榮、增廣，示知眾多人等，予增大，依人天而善說示。」</p>
    </body>
    <notes/>
    <ps/>
    <notes>
        <note n="1">雜阿含一二（大正藏二．八〇b）增一阿含卷三十八（大正二．七一八a）。</note>
        <note n="2">雜阿含一二（大正藏二．八〇b）增一阿含卷三十八（大正藏二．七一八a）。</note>
        <note n="3">老死云云 原文重複可不要。</note>
    </notes>
</doc>
