<doc>
    <meta/>
    <body>
        <head>
            〔六一〕第一　無聞（之一）
            <a n="1"/>
            <a n="2"/>
        </head>
        <p>如是我聞。爾時，世尊住舍衛城祇樹給孤獨園。</p>
        <p>〔爾時，世尊曰：〕「諸比丘！無聞之凡夫，於此四大所造身，生厭意，厭離而欲解脫。</p>
        <p>所以者何？諸比丘！此四大所造身，可見為增、滅、取、捨者。</p>
        <p>然則無聞之凡夫，生厭意、厭離而欲解脫。</p>
        <p>諸比丘！稱此是心、是意或是識者，無聞之凡夫，不能生厭意，不能厭離，不能解脫。</p>
        <p>所以者何？諸比丘！無聞之凡夫，長夜著於有我所，取著於『此是我所，此是我，此乃我之自我。』</p>
        <p>然則無聞之凡夫，不能生厭意，不能厭離，不能解脫。</p>
        <p>諸比丘！無聞之凡夫，以此四大所造之身為『我』，較以心為我，是尚可。</p>
        <p>所以者何？諸比丘！此四大所造之身，可現住於一年、住於二年、住於三年、住於四年、住於五年、住於十年、住於二十年、住於三十年、住於四十年、住於五<ref cRef="PTS.S.2.95"/>十年、住於百年、或住於更長年。諸比丘！然稱此為心、意、識者，則日夜轉變異生、異滅。</p>
        <p>諸比丘！譬如彌猴徘徊森林中縱放一枝，又另捉一枝。諸比丘！同此，稱此是心、意、識者，亦日夜轉變，異生、異滅。</p>
        <p>諸比丘！是以多聞之聖弟子，對緣起當善思惟：彼有故此有，彼生故此生，彼無故此無，彼滅故此滅。即緣無明而有行，緣行而有識……如是，此乃全苦蘊之集。</p>
        <p>由無明之無餘，離貪、滅而有行滅，由行滅而有識滅……如是，此乃全苦蘊之滅。</p>
        <p>諸比丘！多聞之聖弟子，於色生厭意，於受亦生厭意，於想亦生厭意，於行亦生厭意，於識亦生厭意。生厭意故厭離，離貪故解脫。於解脫得生解脫之智，知生已盡，梵行已立，應作已作，更不再生。」</p>
    </body>
    <notes/>
    <ps/>
    <notes>
        <note n="1">六一、六二<space quantity="1" unit="chars"/>雜阿含一二（大正藏二．八一c～八二a）。</note>
        <note n="2">六一、六二<space quantity="1" unit="chars"/>雜阿含一二（大正藏二．八一c【南傳】，～八二a）。</note>
    </notes>
</doc>
