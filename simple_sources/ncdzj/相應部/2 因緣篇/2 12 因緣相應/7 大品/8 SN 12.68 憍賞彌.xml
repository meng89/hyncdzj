<doc type="for_machine">
    <body>
        <head2>
            〇
        </head2>
        <head>
            〇
        </head>
        <p>一時，尊者茂師羅、尊者殊勝、尊者那羅陀、尊者阿難，住憍賞彌之瞿師羅園。</p>
        <head2>
            一
        </head2>
        <head>
            一
        </head>
        <p>爾時，尊者殊勝向尊者茂師羅作如是言曰：「友，茂師羅！除信、除欲、除傳說、除行相覺、除見害諦思，尊者茂師羅！別有『緣生而有老死』之智否？」</p>
        <p>「友，殊勝！除信、除欲、除傳說、除行相覺、除見審諦思，我知於此，我見於此，即：『緣生有老死也。』」</p>
        <p><ref cRef="PTS.S.2.116"/>四</p>
        <p>「友，茂師羅！除信、除欲、除傳說、除行相覺、除見審諦思，尊者茂師羅！別有『緣有而有生』之智耶？」</p>
        <p>……緣取而有有……</p>
        <p>……緣愛而有取……</p>
        <p>……緣受而有愛……</p>
        <p>……緣觸而有受……</p>
        <p>……緣六處而有觸……</p>
        <p>……緣名色而而有六處……</p>
        <p>……緣識而有名色……</p>
        <p>……緣行而有識……</p>
        <p>……緣無明而有行……</p>
        <p>「友，殊勝！除信、除欲、除傳說、除行相覺、除見審諦思，我知於此，我見於此，即：『緣無明而有行。』」</p>
        <p>「友，茂師羅！除信……除見審諦思，尊者茂師羅！別有『緣生之滅，而有老死之滅』之智耶？」</p>
        <p>「友，殊勝！除信、除欲、除傳說、除行相覺、除見審諦思，我知於此，我見於此，即：『緣生之滅而有老死之滅。』」</p>
        <p>「友，茂師羅！除信、除欲、除傳說、除行相覺、除見審諦思，尊者茂師羅！別有『緣有之滅，而有生之滅』之智耶？」</p>
        <p>「『緣取之滅，而有有之滅』……『緣愛之滅，而有取之滅』……『緣受之滅，而有愛之滅』……『緣觸之滅，而有受之滅』……『緣六處之滅，而有觸<ref cRef="PTS.S.2.117"/>之滅』……『緣名色之滅，而有六處之滅』……『緣識之滅，而有名色之滅』……『緣行之滅，而有識之滅』……『緣無明之滅，而有行之滅。』</p>
        <p>友，殊勝！除信、除欲、除傳說、除行相覺、除見審諦思，我知於此，我見於此，即：『緣無明之滅，而有行之滅。』」</p>
        <p>「友，茂師羅！除信、除欲、除傳說、除行相覺、除見審諦思，尊者茂師羅！別有『有滅即涅槃』之智耶？」</p>
        <p>「友，殊勝！除信、除欲、除傳說、除行相覺、除見審諦思，我知於此，我見於此，『有滅即涅槃。』」</p>
        <p>「然則，尊者茂師羅是阿羅漢，是漏盡者。」</p>
        <p>如是言時，尊者茂師羅默然。</p>
        <head2>
            二
        </head2>
        <head>
            二
        </head>
        <p>爾時，尊者那羅陀對尊者殊勝言曰：「友，殊勝！善哉！我欲得此問，可向我問，我則答汝此問。」</p>
        <p>「尊者那羅陀！汝得此問。我向尊者那羅陀，作此問，尊者那羅陀，請答我問。」</p>
        <p>「友，那羅陀！除信……我知於此，我見於此，『此有滅即涅槃。』」</p>
        <p>「然則，尊者那羅陀是阿羅漢，是漏盡者。」</p>
        <p><ref cRef="PTS.S.2.118"/>五九</p>
        <p>「友！『有滅即涅槃』，我依正慧，如實善見。然則我尚非阿羅漢、漏盡者。</p>
        <p>友！譬如於曠野之路上有井，然無繩、無罐，時有人為炎熱所燒，為炎熱所苦，疲勞困憊，乾渴此來。彼眺望其井，雖知為水，但身不能觸而住。</p>
        <p>友！同此，『有之滅即涅槃也』，如實以正慧善見，然我尚非阿羅漢、漏盡者。」</p>
        <head2>
            三
        </head2>
        <head>
            三
        </head>
        <p>如是言已，尊者阿難，向尊者殊勝作是言曰：「友！殊勝！汝如是之說，汝向尊者那羅陀作如何言之耶？」</p>
        <p>「友，阿難！我如是說：我外於尊者那羅陀之德，以外於善，故無所說。」</p>
    </body>
    <ps></ps>
</doc>
