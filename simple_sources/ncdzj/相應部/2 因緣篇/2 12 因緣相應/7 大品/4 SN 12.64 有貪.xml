<doc type="for_machine">
    <body>
        <head>
            <ref cRef="PTS.S.2.101"/>
            〔六四〕第四　有貪
            <ewn>
                <a/>
                <note>雜阿含一五（大正藏一〇二c）。</note>
            </ewn>
        </head>
        <p>〔爾時，世尊〕住舍衛城。</p>
        <p>〔爾時，世尊曰：〕「諸比丘！有情或眾生之住，求再生，為資益有四食。</p>
        <p>四食者何耶？麤或細之摶食、二觸食、三意思食、四識食是。諸比丘！此等之四食，為有情或眾生之住，求再生，為資益。</p>
        <p>諸比丘！若於摶食，有貪、有喜、有愛、則對其有識之住、有增長。由識之住及增長，而有名色之顯現。由有名色之顯現，而有諸行之增上。由有諸行之增上，而有未來後有之再生。由有未來後有之再生，而有未來之生、老死。諸比丘！我謂由未來之生、老死，而有愁、有苦、有惱。</p>
        <p>諸比丘！若於觸食，……</p>
        <p>諸比丘！若於意思食，……</p>
        <p>諸比丘！若於識食，有貪、有喜、有愛，於其有識之住、有增長。有識住增長，有名色之顯現，由有名色之顯現，有諸行之增上。有諸行之增上，有未來之後有再生。有未來之後有再生，有未來之生老死，我謂有未來之生老死，而有愁、有苦、有惱。</p>
        <p>諸比丘！譬如染工或畫師、以染料或漆、或鬱金、或青、或以茜，善磨於板上，<ref cRef="PTS.S.2.102"/>或壁面、或衣服之小片，作婦女之形像男子之形像。</p>
        <p>諸比丘！同此，若於摶食、有貪、有喜、有愛者，則有識之住與增長。由有識之住與增長，有名色之顯現，由有名色之顯現，有諸行之增上，由有諸行之增上，有未來後有之再生，由有未來後有之再生，有未來之生老死。由有未來之生老死，諸比丘！我謂有愁、有苦、有惱。</p>
        <p>諸比丘！若於觸食，……</p>
        <p>諸比丘！若於意思食，……</p>
        <p>諸比丘！若於識食，有貪、有喜、有愛者，則有識之住與增長。由有識之住與增長，而有名色之顯現。由有名色之顯現，而有諸行之增上。由有諸行之增上，而有未來後有之再生。由有未來後有之再生，則而有未來之生、老死。由有未來之生、老死，諸比丘！我謂有愁、有苦、有惱。</p>
        <p>諸比丘！若於摶食，無貪、無喜、無愛者，則無其識之住與增長。因無識之住與增長，則無名色之顯現。因無名色之顯現，則無諸行之增上。因無諸行之增上，則無未來後有之再生。因無未來後有之再生，則無未來之生、老死。因無未來之生、老死，諸比丘！我謂無愁、無苦、無惱。</p>
        <p><ref cRef="PTS.S.2.103"/>一四</p>
        <p>諸比丘！若於觸食，……</p>
        <p>諸比丘！若於意思食，……</p>
        <p>諸比丘！若於識食，無貪、無喜、無愛者，則無其識之住無增長。因無識之住與增長，則無名色之顯現。因無名色之顯現，則無諸行之增上。因無諸行之增上，則無未來後有之再生。因無未來後有之再生，則無未來之生、老死。因無未來之生老死，諸比丘！我謂無愁、無苦、無惱。</p>
        <p>諸比丘！譬如宮殿或樓閣，北、南、西邊有窗。太陽上昇時，光由高入，照何處耶？」</p>
        <p>「大德！照西壁。」</p>
        <p>「諸比丘！若無西壁，照何處耶？」</p>
        <p>「大德！照大地。」</p>
        <p>「諸比丘！若無大地，照何處耶？」</p>
        <p>「大德！照水。」</p>
        <p>「諸比丘！若無水，照何處耶？」</p>
        <p>「大德！則不照任何處。」</p>
        <p>「諸比丘！同此，諸比丘！若於摶食，無貪、無喜、無愛者，則……</p>
        <p>諸比丘！若於觸食，……</p>
        <p>諸比丘！若於意思食，……</p>
        <p>諸比丘！若於識食，無貪、無喜、無愛者，則無識住、無增長。因無識住、無增長，則無名色之顯現。因無名色之顯現，則無諸行之增上。因無諸行之增上，<ref cRef="PTS.S.2.104"/>則無未來之生、老死。無未來之生老死，諸比丘！我謂無愁、無苦、無惱。」</p>
    </body>
    <ps></ps>
</doc>
