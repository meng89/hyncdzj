<doc type="for_machine">
    <body>
        <head>
            〔二一〕第一　十力（之一）
            <ewn>
                <a/>
                <note>雜阿含四六（大正藏二．七七六a）。</note>
            </ewn>
        </head>
        <p>〔爾時，世尊〕住舍衛城。</p>
        <p>世尊宣曰：「諸比丘！如來具足十力，具足四無所畏，示知牛王之事，於眾中作獅子吼，轉梵輪，濟度眾生。</p>
        <p><ref cRef="PTS.S.2.28"/>〔所謂〕：色如是如是，色之集如是如是，色之滅如是如是；受如是如是，受之集如是如是，受之滅如是如是；想如是如是，想之集如是如是，想之滅如是如是；行如是如是，行之集如是如是，行之滅如是如是；識如是如是，識之集如是如是，識之滅如是如是。</p>
        <p>此有時即彼有，此生時即彼生。此無時即彼無，此滅時即彼滅。</p>
        <p>即緣無明有行，緣行有識……如是此是全苦蘊之集。</p>
        <p>依無明之無餘，依離貪滅乃行滅，依行滅乃識滅……如是此為全苦蘊之滅。」</p>
    </body>
    <ps></ps>
</doc>
