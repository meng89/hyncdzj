<doc>
    <meta/>
    <body>
        <head>
            一
        </head>
        <p>爾時，尊者舍利弗清晨著衣、持鉢，入王舍城乞食。</p>
        <p>時，尊者舍利弗生此思念：「至王舍城乞食，為時尚早，我寧往詣異學遊方者之園。」</p>
        <p><ref cRef="PTS.S.2.33"/>四</p>
        <p>爾時，尊者舍利弗則行近異學遊方者之園。近彼等異學遊方者，與之相互致問，交談可記憶之語後，坐於一面。</p>
        <p>向坐於一面之尊者舍利弗，彼等異學遊方者作如是言曰：</p>
        <p>「友，舍利弗！有業論者沙門、婆羅門說示：『苦是自作。』友，舍利弗！又有業論者沙門、婆羅門說示：『苦是他作。』友，舍利弗！又有業論者沙門、婆羅門說示：『苦是自作、亦他作。』友，舍利弗！又有業論者沙門、婆羅門說示：『苦非自作、亦非他作、乃無因生也。』</p>
        <p>友，舍利弗！於此沙門瞿曇是如何說？作如何語耶？若我等答沙門瞿曇之所說，應如何說示耶？我等不可依無實而對沙門瞿曇有所毀謗。我等將說示法隨順法，任何<a n="1"/>說隨順說之同學將不往於難詰處。」</p>
        <p>「友！世尊云：『苦乃由緣生。依何而成耶？依觸而成。』唯世尊作如是之所說，對世尊，無以無實而予謗毀，我等說示法隨順法，任何人之同學說隨順說者，不往於難詰處。</p>
        <p>友！然而，業論者說示：『苦是自作。』沙門、婆羅門亦云：『緣觸而有苦。』業論者說示：『苦是他作。』沙門、婆羅門亦云：『緣觸而有苦。』又業論者說示：『苦是自作、他作。』沙門、婆羅門亦云：『緣觸而有苦。』又業論者說示：『苦<ref cRef="PTS.S.2.34"/>非自作非他作、是無因生。』沙門、婆羅門亦云：『緣觸而有苦也。』</p>
        <p>友！業論者說示：『苦為自作。』沙門、婆羅門，實者『不依<a n="2"/>觸而得經驗』，彼不知此理。又業論者說示：『苦是他作。』沙門、婆羅門，實者『不依觸而得經驗』，彼不知此。又業論者說示：『苦是自作亦他作。』沙門、婆羅門，實者『不依觸而得經驗』，彼不知此理。又業論者說示：『苦非自作亦非他作，乃無因生。』沙門婆羅門，實者『不依觸而得經驗』，彼不知此理。」</p>
    </body>
    <notes/>
    <ps/>
    <notes>
        <note n="1">說隨順說（vādānunvada）原文雖有 vādānupata 此段之意是 vādānuvada？「然無難結者耶？」</note>
        <note n="2">觸云云，即謂「緣觸為經驗」是無如此道理之意。</note>
    </notes>
</doc>
