<doc>
    <meta/>
    <body>
        <head>
            〔二七〕第七　緣
        </head>
        <p>〔爾時，世尊〕住舍衛城。</p>
        <p>〔爾時，世尊曰〕：「諸比丘！緣無明而有行，緣行而有識，……如是，此為全苦蘊之集。</p>
        <p>諸比丘！何為老死耶？於各種眾生之類，各種眾生之老衰、衰耄、朽敗、白髮、皺皮、壽命之頹敗、諸根之耄熟，此謂之老。於各種眾生之部類，各種眾生之歿、滅、破壞、死、破滅、諸蘊之破壞、遺骸之放棄，此謂之死。如是此之老與此之死，諸比丘！此謂之老死。</p>
        <p>由生之集，而有老死之生起。由生滅，而有老死滅，唯此八支聖道，是趣老死滅之道跡。即正見、正思、正語、正業、正命、正精進、正念、正定。</p>
        <p>諸比丘！生者何耶？<a n="1"/>……</p>
        <p>諸比丘！有者何耶？……</p>
        <p>諸比丘！取者何耶？……</p>
        <p><ref cRef="PTS.S.2.43"/>八</p>
        <p>諸比丘！愛者何耶？……</p>
        <p>諸比丘！受者何耶？……</p>
        <p>諸比丘！觸者何耶？……</p>
        <p>諸比丘！六處者何耶？……</p>
        <p>諸比丘！名色者何耶？……</p>
        <p>諸比丘！識者何耶？……</p>
        <p>諸比丘！行者何耶？諸比丘！有此等三行：〔即〕身行、語行、心行。諸比丘！此等謂之行。</p>
        <p>由無明之集，而有行之生起；由無明之滅，而有行之滅。唯此八支聖道，乃趣行滅之道跡。即正見……正定。</p>
        <p>諸比丘！聖弟子知如是之緣，知如是之緣起，知如是之緣滅，知趣如是緣滅之道跡。諸比丘！此等聖弟子謂達見<a n="2"/>，亦云達見，謂達此正法，謂見此正法，謂具足學智，謂具足學明，謂入於法流，謂聖明達慧，亦謂建立不死之扉。」</p>
    </body>
    <notes/>
    <ps/>
    <notes>
        <note n="1">佛陀品第一，再出第二經「分別」者。</note>
        <note n="2">見（diṭṭhi），見道之意（SA. II. P. 59），次之見（dassana）亦然。</note>
    </notes>
</doc>
