<doc type="for_machine">
    <body>
        <head2>
            〇
        </head2>
        <head>
            〇
        </head>
        <p>〔爾時，世尊〕住舍衛城。</p>
        <head2>
            一
        </head2>
        <head>
            一
        </head>
        <p>爾時，尊者浮彌於日暮自宴坐起，來詣尊者舍利弗之處。詣已，與尊者舍利弗<ref cRef="PTS.S.2.38"/>俱相致問，交談問候及可記憶之語後，坐於一面。</p>
        <p>坐於一面之尊者浮彌，向尊者舍利弗作如是言：</p>
        <p>「友！舍利弗！業論者之沙門、婆羅門有說示：『苦樂是自作。』友！舍利弗！又業論者之沙門、婆羅門有說示：『苦樂是他作。』友！舍利弗！又業論者之沙門、婆羅門有說示：『苦樂是自作而他作。』友！舍利弗！又業論者之沙門、婆羅門有說示：『苦樂是非自作，非他作，乃無因生。』</p>
        <p>友！舍利弗！於此世尊作如何說？作如何語耶？若我等應答世尊之所說，則應如何說示耶？不應以無實誹謗世尊。我等說示法隨順法。任何人之同學說隨順說者，不往於難詰處。」</p>
        <p>「友！世尊說：『苦樂是緣生。』依何而生耶？依觸乃有苦樂，如是世尊之所說，因無以無實，不可謗世尊，說示法隨順法，任何人之同學說隨順說者，則不住於難詰處。</p>
        <p>然則，友！彼等業論者之沙門、婆羅門說示：『苦樂是自作。』亦云：『緣觸乃有苦樂。』……彼等業論者之沙門、婆羅門說示：『苦樂為非自作、非他作、為無因生。』亦云：『緣觸乃有苦樂。』</p>
        <p><ref cRef="PTS.S.2.39"/>七</p>
        <p>友！彼業論者之沙門、婆羅門說示：『苦樂為自作』，『不依觸無有經驗』，彼實不知此處……彼等業論者之沙門、婆羅門說示：『苦樂為非自作、非他作、無因生』，『不依觸無經驗』，彼實不知此處。」</p>
        <head2>
            二
        </head2>
        <head>
            二
        </head>
        <p>時，尊者阿難，聞尊者舍利弗與尊者浮彌之此論議。</p>
        <p>爾時，尊者阿難來詣世尊處。詣已，禮敬世尊，坐於一面。</p>
        <p>坐於一方之阿難，將尊者舍利弗與尊者浮彌之論議，悉奉白世尊。</p>
        <p>「善哉，善哉！阿難！說示如舍利弗者是正說示。阿難！是即：『苦樂是緣生。』是我所說。『緣何如是？是緣觸也。』如是乃我所說者，無有無實謗我，任何人之同學說隨順說者，不往於難詰處。</p>
        <p>然則阿難！彼等業論者之沙門、婆羅門說示：『苦樂是自作。』亦云：『緣觸有苦樂。』……業論者之沙門婆羅門說示：『苦樂是非自作、非他作、無因生。』亦云：『緣觸而有苦樂。』</p>
        <p>若然，阿難！彼等業論者之沙門、婆羅門說示：『苦樂是自作』，『不依觸、無苦樂經驗』，彼實不知此處。……彼等業論者之沙門婆羅門說示：『苦樂是非自作、亦非他作、是無因生』，『不依觸、無苦樂經驗』，彼實不知此處。</p>
        <p><ref cRef="PTS.S.2.40"/>一三</p>
        <p>阿難！於身以身思為因，生內之苦樂。阿難！於語以語思為因，生內之苦樂。阿難！於意以意思為因，生內之苦樂。</p>
        <p>阿難！緣無明，以自身行，緣此生內之苦樂。阿難！緣無明，以為他身行，緣此生內之苦樂。阿難！正心為身行，緣此生內之苦樂。阿難！非正心為身行，緣此生內之苦樂。</p>
        <p>阿難！為自語行，緣此而生內之苦樂。阿難！為他語行，緣此而生內之苦樂。</p>
        <p>阿難！正心……阿難、非正心為語行，緣此而生內之苦樂。</p>
        <p>阿難！為自意行，緣此而生內苦樂。阿難！為他意行，緣此而生內之苦樂。</p>
        <p>阿難！正心……阿難！非正心，為意行，緣此而生苦樂。</p>
        <p>阿難！於此等諸法，不生無明。阿難！由無明之無餘、離貪、滅，無有其身緣此而生內之苦樂。無有其語緣此而生內之苦樂。無有其意緣此而生內之苦樂。緣<ref cRef="PTS.S.2.41"/>此而生內之苦樂，無其田（無生起之餘地）、無其事、無其理、無其論事。」</p>
    </body>
    <ps></ps>
</doc>
