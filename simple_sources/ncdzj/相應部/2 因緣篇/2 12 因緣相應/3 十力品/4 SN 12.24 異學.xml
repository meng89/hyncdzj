<doc type="for_machine">
    <body>
        <head2>
            〇
        </head2>
        <head>
            〇
        </head>
        <p>〔爾時，世尊〕住王舍城竹林。</p>
        <head2>
            一
        </head2>
        <head>
            一
        </head>
        <p>爾時，尊者舍利弗清晨著衣、持鉢，入王舍城乞食。</p>
        <p>時，尊者舍利弗生此思念：「至王舍城乞食，為時尚早，我寧往詣異學遊方者之園。」</p>
        <p><ref cRef="PTS.S.2.33"/>四</p>
        <p>爾時，尊者舍利弗則行近異學遊方者之園。近彼等異學遊方者，與之相互致問，交談可記憶之語後，坐於一面。</p>
        <p>向坐於一面之尊者舍利弗，彼等異學遊方者作如是言曰：</p>
        <p>「友，舍利弗！有業論者沙門、婆羅門說示：『苦是自作。』友，舍利弗！又有業論者沙門、婆羅門說示：『苦是他作。』友，舍利弗！又有業論者沙門、婆羅門說示：『苦是自作、亦他作。』友，舍利弗！又有業論者沙門、婆羅門說示：『苦非自作、亦非他作、乃無因生也。』</p>
        <p>友，舍利弗！於此沙門瞿曇是如何說？作如何語耶？若我等答沙門瞿曇之所說，應如何說示耶？我等不可依無實而對沙門瞿曇有所毀謗。我等將說示法隨順法，任何<ewn><a/><note>說隨順說（vādānunvada）原文雖有 vādānupata 此段之意是 vādānuvada？「然無難結者耶？」</note></ewn>說隨順說之同學將不往於難詰處。」</p>
        <p>「友！世尊云：『苦乃由緣生。依何而成耶？依觸而成。』唯世尊作如是之所說，對世尊，無以無實而予謗毀，我等說示法隨順法，任何人之同學說隨順說者，不往於難詰處。</p>
        <p>友！然而，業論者說示：『苦是自作。』沙門、婆羅門亦云：『緣觸而有苦。』業論者說示：『苦是他作。』沙門、婆羅門亦云：『緣觸而有苦。』又業論者說示：『苦是自作、他作。』沙門、婆羅門亦云：『緣觸而有苦。』又業論者說示：『苦<ref cRef="PTS.S.2.34"/>非自作非他作、是無因生。』沙門、婆羅門亦云：『緣觸而有苦也。』</p>
        <p>友！業論者說示：『苦為自作。』沙門、婆羅門，實者『不依<ewn><a/><note>觸云云，即謂「緣觸為經驗」是無如此道理之意。</note></ewn>觸而得經驗』，彼不知此理。又業論者說示：『苦是他作。』沙門、婆羅門，實者『不依觸而得經驗』，彼不知此。又業論者說示：『苦是自作亦他作。』沙門、婆羅門，實者『不依觸而得經驗』，彼不知此理。又業論者說示：『苦非自作亦非他作，乃無因生。』沙門婆羅門，實者『不依觸而得經驗』，彼不知此理。」</p>
        <head2>
            二
        </head2>
        <head>
            二
        </head>
        <p>尊者阿難聞尊者舍利弗與彼等異學遊方者之論議。</p>
        <p>爾時，尊者阿難至王舍城乞食，由乞食還，食後來詣世尊處。詣已，禮敬世尊，坐於一面。</p>
        <p>坐於一面之尊者阿難，悉將尊者舍利弗與彼等異學遊方者之論議，以告世尊。</p>
        <p>「善哉！善哉！阿難！如舍利弗之正當說示，予說示。阿難！『苦是緣生』，此乃我之所告。緣何如是耶？是依觸。如是乃我所說者。無以無實謗我，任何人之同學說隨順說者、不往於難詰處。</p>
        <p>然則阿難！業論者沙門、婆羅門說示：『苦是自作』亦云：『緣觸而有苦』……<ref cRef="PTS.S.2.35"/>業論者沙門、婆羅說示：『苦是非自作、非他作、為無因生。』亦云：『緣觸而有苦』。</p>
        <p>然則阿難！業論者之沙門、婆羅門說示：『苦是自作。』實者『不依於觸而無苦之經驗』，彼不知於此處。……業論者之沙門婆羅門說示：『苦非自作、非他作、乃無因生。』實者『不依於觸而不得經驗』，彼實不知於此處。</p>
        <p>阿難！爾時，我住王舍城竹林栗鼠養餌所。</p>
        <p>阿難！爾時，我清晨著衣、持鉢，入王舍城乞食。</p>
        <p>阿難！當時我生是思念：『行至王舍城乞食，為時尚早，我何不先詣異學遊方者之園。』</p>
        <p>阿難！爾時，我來異學遊方者之園。至已，與彼等異學遊方者俱相致問、交談問候，可記憶之語後，坐於一面。</p>
        <p>阿難！彼等異學遊方者，對坐於一面之我作如是言曰：</p>
        <p>『友，瞿曇！業論者之沙門、婆羅門有說示：「苦為自作。」友，瞿曇！業論者之沙門、婆羅門有說示：「苦為他作。」友，瞿曇！又業論者之沙門、婆羅門有說示：「苦是自作、他作。」友，瞿曇！又業論者之沙門、婆羅門有說示：「苦非自作、亦非他作、乃無因生。」</p>
        <p>於此尊者瞿曇作如何說？作如何語耶？若我等答尊者瞿曇之所說，應如何說<ref cRef="PTS.S.2.36"/>示耶？不可或有無實、毀謗尊者瞿曇。我等說示法隨順法。任何人之同學說隨順說者，不往於難詰處。』</p>
        <p>阿難！如是云耶？我對彼等異學遊方者作如是言：『友！我說：「苦是由緣生。緣何而成耶？是緣觸。如是唯我之所說，無以無實謗我，說示法隨順法，任何人之同學說隨順說者，則不往於難詰處。」</p>
        <p>然則友！業論者之沙門、婆羅門說示：「苦為自作」亦云：「緣觸而有苦」……業論者之沙門婆羅門說示：「苦為非自作、非他作、無因生。」亦云：「緣觸而有苦。」</p>
        <p>友！業論者之沙門婆羅門說示：「苦是為自作」，「不依於觸、不得經驗」，彼實不知於此處。……業論者之沙門、婆羅門說示：「苦是非自作、非他作、無因生」，「不依於觸，即不得經驗」，彼實不知於此處。』</p>
        <p>『大德！是稀有！大德！是未曾有！實於一句之中不能道盡一切之義。大德！若對此義予詳說，將更見甚深、深遠者。』</p>
        <p>然者，阿難！於此，汝為顯示之！」</p>
        <head2>
            三
        </head2>
        <head>
            三
        </head>
        <p>「大德！若向我如是問：『友，阿難！老死之因是如何？集是如何？生是如何？起是如何？』我對如是問，則如是說示：『友！老死乃以生為因、以生為集、以生為生、以生為起也。』大德！我對如是為問，則作如是說。</p>
        <p><ref cRef="PTS.S.2.37"/>二七</p>
        <p>大德！若對我作如是問：『友！阿難！生之因是如何？集是如何？生是如何？起是如何？』大德！我對如是問，則如是說示：『友！生乃以有為因、以有為集、以有為生、以有為起也。』大德！我對如是問則為如是說。</p>
        <p>大德！若對我作如是問：『友！阿難！有之因是如何？集是如何？生是如何？起是如何？』大德！我對如是問，則如是說示：『友！有乃以取為因、以取為集、以取為生、以取為起。』大德！我對如是問，則作如是說。</p>
        <p>大德！若對我作如是問：『友！取之因是如何？……友！愛之因是如何？……友！受之因是如何？……』大德！若對我如是問：『友！阿難！觸之因是如何？集是如何？生是如何？起是如何？』大德！我對如是問，則作如是說示：『友！觸以六處為因、以六處為集、以六處為生、以六處為起。』『友！由六觸處之無餘，依離貪滅，乃觸滅，觸滅乃受滅，受滅乃愛滅，愛滅乃取滅，取滅乃有滅，有滅乃生滅，生滅乃老死、愁、悲、苦、憂、惱滅。如是乃全苦蘊之滅。』大德！我對如是問，則作如是說。」</p>
    </body>
    <ps></ps>
</doc>
