<doc type="for_machine">
    <body>
        <head>
            〔二二〕第二　十力（之二）
            <ewn>
                <a/>
                <note>雜阿含一四（大正藏二．九八a）。</note>
            </ewn>
        </head>
        <p>〔爾時，世尊〕住舍衛城。</p>
        <p>〔爾時，世尊曰：〕「諸比丘！如來具足十力……如是此是全苦蘊之滅。</p>
        <p>諸比丘！如是，由我善說於法，明確開顯說示斷紐。</p>
        <p>諸比丘！如是，由我善說，明確開顯說示斷紐之法，使良家之子，依信而出家具足修行精進，又於身體皮膚與腱與骨，殘餘，血肉枯竭，依人之勇猛、人之精進、人之精勤，應達未達者，則不捨離精進。</p>
        <p><ref cRef="PTS.S.2.29"/>七</p>
        <p>諸比丘！所以者何？懈怠者住於苦，被惡不善法所覆，使大利衰微。諸比丘！精勤者住於樂，遠離惡不善法，使大利滿足。</p>
        <p>諸比丘！依劣則無能達於第一者。諸比丘！依第一則能達第一。諸比丘！師現前即以此梵行為第一者。諸比丘！為使未達者能達，未得者能得，未實證者能實證，實當應精勤。</p>
        <p>如是，此我等之出家不為空，有果，有果報。依此我等受用衣服、飲食、臥具、病藥資具。此等雖為卑下之物，然於我等為大果、大利。</p>
        <p>諸比丘！汝等即當如是學。諸比丘！唯依觀於自利、行不放逸具足。諸比丘！唯依觀於他利，行不放逸具足。諸比丘！唯依觀於俱利、行不放逸具足。」</p>
    </body>
    <ps></ps>
</doc>
