<doc>
    <meta/>
    <body>
        <head>
            〔二三〕第三　緣
        </head>
        <p>〔爾時，世尊〕住舍衛城。</p>
        <p>〔爾時，世尊曰：〕「諸比丘！我依知、見說漏之滅盡，非不知、不見而說。</p>
        <p>諸比丘！如何知、如何見為漏之滅盡耶？色如是如是，色之集如是如是，色之滅如是如是；受如是如是……想如是如是；行如是如是；識如是如是，識之集如是如是，識之滅如是如是。諸比丘！如是知、如是見，為漏之滅盡。</p>
        <p><ref cRef="PTS.S.2.30"/>四</p>
        <p>諸比丘！滅盡之時，我說於滅之智為有緣而非無緣。</p>
        <p>諸比丘！何為滅智之緣耶？當謂『是解脫。』諸比丘！我說解脫是有緣而非無緣。</p>
        <p>諸比丘！何為解脫之緣耶？當謂『是離貪。』諸比丘！我說離貪是有緣而非無緣。</p>
        <p>諸比丘！何為離貪之緣耶？當謂『是厭離。』諸比丘！我說厭離是有緣而非無緣。</p>
        <p>諸比丘！何為厭離之緣耶？當謂『是如實知見。』諸比丘！我說如實知見是有緣而非無緣。</p>
        <p>諸比丘！何為如實知見之緣耶？當謂『是三摩地。』諸比丘！我說三摩地是有緣而非無緣。</p>
        <p>諸比丘！何為三摩地之緣耶？當謂『是樂。』諸比丘！我說樂是有緣而非無後。</p>
        <p>諸比丘！何為樂之緣耶？當謂『是輕安。』諸比丘！我說輕安是有緣而非無緣。</p>
        <p>諸比丘！何為輕安之緣耶？當謂『是喜。』諸比丘！我說喜是有緣而非無緣。</p>
        <p>諸比丘！何為喜之緣耶？當謂『是悅。』諸比丘！我說悅是有緣而非無緣。</p>
        <p>諸比丘！何為悅之緣耶？當謂『是信。』諸比丘！我說信是有緣而非無緣。</p>
        <p><ref cRef="PTS.S.2.31"/>一五</p>
        <p>諸比丘！何為信之緣耶？當謂『是苦。』諸比丘！我說苦是有緣而非無緣。</p>
        <p>諸比丘！何為苦之緣耶？當謂『是生。』諸比丘！我說生是有緣而非無緣。</p>
        <p>諸比丘！何為生之緣耶？當謂『是有。』諸比丘！我說有是有緣而非無緣。</p>
        <p>諸比丘！何為有之緣耶？當謂『是取。』諸比丘！我說取是有緣而非無緣。</p>
        <p>諸比丘！何為取之緣耶？當謂『是愛。』諸比丘！我說愛是有緣而非無緣。</p>
        <p>諸比丘！何為愛之緣耶？當謂『是受。』……當謂『是觸』……當謂『是六處。』……當謂『是名。』……當謂『是識。』……當謂『是行。』諸比丘！我說行是有緣而非無緣。</p>
        <p>諸比丘！何為行之緣耶？當謂：『是無明。』</p>
        <p>諸比丘！如是緣無明而有行，緣行而有識，緣識而有名色，緣名色而有六處，緣六處而有觸，緣觸而有受，緣受而有愛，緣愛而有取，緣取而有有，緣有而有生，緣生而有苦，緣苦而有信，緣信而有悅，緣悅而有喜，緣喜而有輕安，緣輕安而有樂，緣樂而有三摩地，緣三摩地而有如實知見，緣如實知見而有厭離，緣厭離而有<ref cRef="PTS.S.2.32"/>離貪，緣離貪而有解脫，緣解脫於滅有智。</p>
        <p>諸比丘！譬如天降雨於山頂，落大粒時，其水轉向低處、充滿山側之洞穴、罅、隙、壑，充滿山側之洞穴、罅、隙、壑，更充滿小池，充滿小池更充滿大池，充滿大池更充滿小河，充滿小河更充滿大河，充滿大河，繼而充之於海，大海。</p>
        <p>諸比丘！同於此者，緣無明而有行，緣行而有識，緣識而有名色，緣名色而有六處，緣六處而有觸，緣觸而有受，緣受而有愛，緣愛而有取，緣取而有有，緣有而有生，緣生而有苦，緣苦而有信，緣信而有悅，緣悅而有喜，緣喜而有輕安，緣輕安而有樂，緣樂而有三摩地，緣三摩地而有如實知見，緣如實知見而有厭離，緣厭離而有離貪，緣離貪而有解脫，緣解脫而有滅智。」</p>
    </body>
    <notes/>
    <ps/>
    <notes/>
</doc>
