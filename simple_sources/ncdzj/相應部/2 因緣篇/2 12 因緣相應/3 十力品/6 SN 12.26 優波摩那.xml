<doc>
    <meta/>
    <body>
        <head>
            〔二六〕第六　優波摩那
        </head>
        <p>〔爾時，世尊〕住舍衛城。</p>
        <p>爾時，尊者優波摩那來詣世尊之處。詣已，敬禮世尊，坐於一面。</p>
        <p>坐於一面之尊者優波摩那，向世尊作是言曰：</p>
        <p>「大德！有沙門、婆羅門說示：苦是自作。大德！又有沙門、婆羅門說示苦是他作。大德！又有沙門、婆羅門說示苦是自作亦他作。大德！又有沙門、婆羅門說示苦是非自作、非他作、無因生。</p>
        <p>大德！於此，世尊是作如何說？如何語耶？若我等答世尊之所說，應如何說示耶？不可無實謗世尊。我等說示法隨順法。任何人之同學說隨順說者，將不往於難詰處。」</p>
        <p>「優波摩那！我說：『苦是緣生。』『依何而成耶？依觸而有苦。』如是是我所說，無有因無實謗我，說示法隨順法，任何人之同學說隨順說者，則不往於難詰處。</p>
        <p>然則優波摩那！彼等沙門、婆羅門說示：『苦是自作。』亦云：『緣觸有苦。』……彼等沙門婆羅門說示：『苦是非自作、非他作、是無因生。』亦云：『緣觸而有苦。』</p>
        <p><ref cRef="PTS.S.2.42"/>七</p>
        <p>然則優波摩那！沙門、婆羅門說示：『苦是自作』，『不依觸、無得經驗』，彼實不知此處。……沙門婆羅門說示：『苦是非自作、非他作、無因生』，『不依觸無得經驗』，彼實不知此處。」</p>
    </body>
    <notes/>
    <ps/>
    <notes/>
</doc>
