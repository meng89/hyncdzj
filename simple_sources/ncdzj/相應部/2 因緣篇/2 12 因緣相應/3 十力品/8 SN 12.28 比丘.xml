<doc>
    <meta/>
    <body>
        <head>
            〔二八〕第八　比丘
            <a n="1"/>
        </head>
        <p>〔爾時，世尊〕住舍衛城。</p>
        <p>爾時，世尊曰：</p>
        <p>「諸比丘！此處有比丘，知老死、知老死之集、知老死之滅、知趣老死滅之道跡。……</p>
        <p>知生，……</p>
        <p>知有，……</p>
        <p>知取，……</p>
        <p><ref cRef="PTS.S.2.44"/>七</p>
        <p>知愛，……</p>
        <p>知受，……</p>
        <p>知觸，……</p>
        <p>知六處，……</p>
        <p>知名色，……</p>
        <p>知識，……</p>
        <p>知行，知行之集、知行之滅、知趣行滅之道跡。</p>
        <p>諸比丘！老死者何耶？於各種眾生之類，各種眾生之老衰、衰耄、朽敗、白髮、皺皮、壽命之頹敗、諸根之耄熟，此謂之老。於各種眾生之部類，各種眾生之歿、滅、破壞、死、破滅、諸蘊之破壞、遺骸之放棄，此謂之死。如是此之老與此之死，諸比丘！此謂之老死。</p>
        <p>由生之集，而有老死之生起，由生之滅，而有老死之滅。唯此八支聖道，乃趣老死滅之道跡。即：正見……正定。</p>
        <p>諸比丘！生者何耶？……諸比丘！有者何耶？……諸比丘！取者何耶？……諸比丘！愛者何耶？受、觸、六處、名色、識者何耶？……</p>
        <p>諸比丘！行者何耶？諸比丘！有此等之三行。即：身行、語行、心行是。諸比丘！此等謂之行。</p>
        <p>由無明之集，而有行之生起，由無明之滅、而有行之滅。唯此八支聖道，乃趣行滅之道跡。即：正見……正定是。</p>
        <p>諸比丘！有比丘，知如是之老死、知如是老死之集、知如是老死之滅、知如是趣老死滅之道跡。</p>
        <p>知如是生……有、取、愛、受、觸、六處、名色、識、行，知行之集、<ref cRef="PTS.S.2.45"/>知行之滅、知如是趣行滅之道跡。</p>
        <p>諸比丘！對此，比丘謂之達見，亦云達見、達此正法、見此正法、具足學明、入於法流、聖明達慧，建立不死之扉。」</p>
    </body>
    <notes/>
    <ps/>
    <notes>
        <note n="1">雜阿含一四（大正藏二．九九c）。</note>
    </notes>
</doc>
