<doc>
    <meta/>
    <body>
        <head>
            〔一五〕第五　迦旃延
            <a n="1"/>
        </head>
        <p>〔爾時，世尊〕住舍衛城。</p>
        <p><ref cRef="PTS.S.2.17"/>二</p>
        <p>爾時，尊者迦旃延來詣世尊處。詣已，禮拜世尊，坐於一面。</p>
        <p>坐於一面之尊者迦旃延，白世尊曰：「大德！所謂正見、正見，大德！正見者何耶？」</p>
        <p>「迦旃延！此世間多依止於有與無之兩〔極端〕。</p>
        <p>迦旃延！依正慧以如實觀世間之集者、則此世間為非無者。迦旃延！依正慧以如實觀世間之滅者，則此世間為非有者。</p>
        <p>迦旃延！此世間多為方便<a n="2"/>所囚、計、取著。聖弟子計使、取著於此心之依處，不囚於『予是我』，<a n="3"/>無著、無住，苦生則見生，苦滅則見滅，不惑不疑，無緣他事，是彼智生。迦旃延！如是乃正見。</p>
        <p>迦旃延！說『一切為有』，此乃一極端。說『一切為無』，此乃第二極端。迦旃延！如來離此等之兩端，而依中道說法。</p>
        <p>緣無明而有行、緣行而有識……如是為全苦蘊之集。</p>
        <p>因無明之無餘，離貪滅乃行滅，行滅乃識滅……如是則是全苦蘊之滅。」</p>
    </body>
    <notes/>
    <ps/>
    <notes>
        <note n="1">雜阿含一二（大正藏二．八五c）。</note>
        <note n="2">方便（upāya），於方便有愛見之二。愛與見則由我，我所等之相，以囚於三界之法。謂之方便（SA. II. P. 33）。</note>
        <note n="3">「我之我云云」，於原文 "attāmam eti" 應讀為 "attā na me ti"。</note>
    </notes>
</doc>
