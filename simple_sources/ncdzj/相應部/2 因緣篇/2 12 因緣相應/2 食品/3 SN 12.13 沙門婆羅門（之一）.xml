<doc type="for_machine">
    <body>
        <head>
            〔一三〕第三　沙門婆羅門（之一）
            <ewn>
                <a/>
                <note>十三、十四<space quantity="1" unit="chars"/>雜阿含一四（大正藏二．九九a）。</note>
            </ewn>
        </head>
        <p>〔爾時，世尊〕住舍衛城。</p>
        <p>〔世尊曰：〕「諸比丘！任何沙門、婆羅門，彼等不知老死、不知老死之集、不<ref cRef="PTS.S.2.15"/>知老死之滅、不知老死滅之道跡、不知生……不知有、不知取、愛、受、觸、六處、名色、識、行、不知行之集、不知行之滅、不知行滅之道跡。諸比丘！彼等沙門、婆羅門者，即於沙門而非正沙門，於婆羅門而非正婆羅門。又彼尊者等，對沙門之義、或對婆羅門之義，於現在為非自知者，為非住入實證者。</p>
        <p>諸比丘！任何沙門、婆羅門，彼等知老死、知老死之集、知老死之滅、知老死滅之道跡、知生、有、取、愛、受、觸、六處、名色、識、行、知行之集、知行之滅、知行滅之道跡。諸比丘！彼等沙門、婆羅門，於沙門為正沙門、於婆羅門為正婆羅門。彼尊者等，對沙門之義，與婆羅門之義，於現在為自知者，為住入實證者。」</p>
    </body>
    <ps></ps>
</doc>
