<doc>
    <meta/>
    <body>
        <head>
            〔一九〕第九　愚與賢
            <a n="1"/>
        </head>
        <p>〔爾時，世尊〕住舍衛城。</p>
        <p>世尊曰：「諸比丘！被無明所覆、渴愛所繫之愚夫，生如是之身，依此身<a n="2"/>與外<ref cRef="PTS.S.2.24"/>之名色，如是依此二者，有觸、六觸處。愚夫於此等之〔六〕，若依其一，經驗所觸之苦樂。</p>
        <p>諸比丘！有被無明所覆、渴愛所繫之賢者，生如是之身，依此身與外之名色，依如是此二者，有觸、六觸處。賢者對此等之〔六〕、若依其一，經驗所觸之苦樂。</p>
        <p>諸比丘！然而，賢者與愚者有如何之差別？其差別、差異如何耶？」</p>
        <p>「大德！對我等，法乃以世尊為根，以世尊為導者，以世尊為所依。善哉！大德！請述此等語之意義，諸比丘聞世尊之語已，當受持奉行。」</p>
        <p>「諸比丘！再當諦聽，當善思念，我則為說。」</p>
        <p>彼諸比丘答世尊曰：「大德！唯然。」</p>
        <p>世尊曰：「諸比丘！唯愚夫被無明所覆、渴愛所繫以生此身。在愚夫不斷無明、不盡渴愛。所以者何？諸比丘！愚夫不行梵行，實乃不行苦之滅。然而，愚夫身壞命終後，還再生身；彼生身故，則不得解脫生、老、死、愁、悲、苦、憂、惱，所以我說由苦不能解脫。</p>
        <p>諸比丘！唯賢者，被無明所覆、渴愛所繫以生此身。然而，有賢者斷彼無明、盡其渴愛。所以者何？諸比丘！賢者行梵行，實乃行苦之滅。然而，賢者身壞〔命<ref cRef="PTS.S.2.25"/>終後〕，不再生身。彼不生身故，則解脫生、老死、愁、悲、苦、憂，惱。所以我說由苦而解脫也。</p>
        <p>諸比丘！賢者與愚者有此之別、有此差異、有此差別。此即梵行住者。」</p>
    </body>
    <notes/>
    <ps/>
    <notes>
        <note n="1">雜阿含一二（大正藏二．八三c）。</note>
        <note n="2">身者「自己之有識身」外之名，色者「他外之有識身」。</note>
    </notes>
</doc>
