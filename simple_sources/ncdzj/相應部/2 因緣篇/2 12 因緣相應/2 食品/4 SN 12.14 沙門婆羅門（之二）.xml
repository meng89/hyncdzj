<doc>
    <meta/>
    <body>
        <head>
            〔一四〕第四　沙門婆羅門（之二）
        </head>
        <p>〔爾時，世尊〕住舍衛城。</p>
        <p>〔爾時，世尊曰：〕「諸比丘！任何沙門、婆羅門，彼等不知此等法、不知此等法之集、不知此等法之滅、不知趣此等法之道跡。〔彼等沙門、婆羅門，於沙門非正沙門，於婆羅門非正婆羅門……。〕</p>
        <p>不知如何法？不知如何法之集？不知如何法之滅？不知如何法滅之道跡？</p>
        <p>不知老死、不知老死之集、不知老死之滅、不知老死滅之道跡、不知生……有、取、愛、受、觸、六處、名色、識、行。不知此等之諸法、不知此等諸法之集、不<ref cRef="PTS.S.2.16"/>知此等諸法之滅、不知此等諸法滅之道跡。</p>
        <p>諸比丘！彼等沙門、婆羅門，於沙門為非正沙門、於婆羅門為非正婆羅門。彼尊者等，亦對沙門之義，或婆羅門之義，於現法不能自知、不能住入實證。</p>
        <p>諸比丘！雖是何之沙門、婆羅門，知此等之法、知此等法之集、知此等法之滅、知此等法滅之道跡。彼等沙門、婆羅門，〔於沙門為正沙門、於婆羅門為正婆羅門……。〕</p>
        <p>知如何法？知如何法之集？知如何法之滅？知如何趣法滅之道跡？</p>
        <p>知老死、知老死之集、知老死之滅、知趣老死滅之道跡……生、有、取、愛、受、觸、六處、名色、識、行、知行之集、知行之滅、知趣行滅之道跡、知此等之諸法、知此等諸法之集、知此等諸法之滅、知趣此等諸法滅之道跡。</p>
        <p>諸比丘！唯彼等沙門、婆羅門，於沙門為正沙門，於婆羅門為正婆羅門；彼尊者等亦對沙門之義、婆羅門之義，於現在自知，住入實證。」</p>
    </body>
    <notes/>
    <ps/>
    <notes/>
</doc>
