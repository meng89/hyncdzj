<doc type="for_machine">
    <body>
        <head>
            〔一一〕第一　食
            <ewn>
                <a/>
                <note>雜阿含一五（大正藏二．一〇一c）。</note>
            </ewn>
        </head>
        <p>如是我聞。爾時，世尊住舍衛城祇樹給孤獨園。</p>
        <p>〔爾時，世尊曰：〕「諸比丘！有此等四食，使有情或眾生存住，攝受為生。</p>
        <p>四食者何？或麤、或細之摶食，二是觸食，三是意思食，四是識食。諸比丘！此等四食使有情或眾生存住，攝受為生。</p>
        <p>諸比丘！此等四食，以何為因、以何為集、以何為生、以何為起耶？此等四食<ref cRef="PTS.S.2.12"/>乃以愛為因、以愛為集、以愛為生、以愛為起。</p>
        <p>諸比丘！此愛以何為因、以何為集、以何為生、以何為起耶？愛乃以受為因、以受為集、以受為生、以受為起。</p>
        <p>諸比丘！此受以何為因、以何為集、以何為生、以何為起耶？受乃以觸為因、以觸為集、以觸為生、以觸為起。</p>
        <p>諸比丘！此觸以何為因、以何為集、以何為生、以何為起耶？觸乃以六處為因、以六處為集、以六處為生、以六處為起。</p>
        <p>諸比丘！此六處以何為因、以何為集、以何為生、以何為起耶？六處乃以名色為因、以名色為集、以名色為生、以名色為起。</p>
        <p>諸比丘！此名色以何為因、以何為集、以何為生、以何為起耶？名色乃以識為因、以識為集、以識為生、以識為起。</p>
        <p>諸比丘！此識以何為因、以何為集、以何為生、以何為起耶？識乃以行為因、以行為集、以行為生、以行為起。</p>
        <p>諸比丘！此行以何為因、以何為集、以何為生、以何為起耶？行乃以無明為因、以無明為集、以無明為生、以無明為起。</p>
        <p>諸比丘！如是，緣無明而有行，緣行而有識……如是，此是全苦蘊之集。</p>
        <p>無明之無餘，離貪滅、乃行滅，行滅乃識滅……如是，此是全苦蘊滅。」</p>
    </body>
    <ps></ps>
</doc>
