<doc type="for_machine">
    <body>
        <head>
            〔一八〕第八　玷牟留
            <ewn>
                <a/>
                <note>雜阿含一二（大正藏二．八六b）。</note>
            </ewn>
        </head>
        <p>〔爾時世尊〕住舍衛城。</p>
        <p>爾時，遊方者玷牟留來詣世尊處。詣已，與世尊俱相致問及交談可記憶之語，而坐於一面。</p>
        <p>坐於一面之遊方者玷牟留，白世尊言：「瞿曇！苦樂是自作耶？如何？」</p>
        <p>世尊曰：「玷牟留！並不然。」</p>
        <p>「瞿曇！苦樂是他作耶？如何？」</p>
        <p>世尊曰：「玷牟留！並不然。」</p>
        <p>「瞿曇！苦樂是自作而他作耶？如何？」</p>
        <p>世尊曰：「玷牟留！並不然。」</p>
        <p>「瞿曇！苦樂乃非自作、非他作、是無因生耶？如何？」</p>
        <p>世尊曰：「玷牟留！並不然。」</p>
        <p>「瞿曇！苦樂是無耶？如何？」</p>
        <p>「玷牟留！苦樂是非無；玷牟留！苦樂是有。」</p>
        <p>「然則，尊者瞿曇不知、不見苦樂耶？」</p>
        <p>「玷牟留！我非不知、不見苦樂；玷牟留！我知苦樂；玷牟留！我見苦樂。」</p>
        <p><ref cRef="PTS.S.2.23"/>一〇</p>
        <p>「『瞿曇！苦樂是自作耶？如何？』之問，沙門云：『玷牟留！並不然。』『瞿曇！苦樂是自作、他作耶？如何？』之問，沙門云：『玷牟留！並不然。』『瞿曇！苦樂是非自作、非他作、是無因生耶？如何？』之問，沙門云：『玷牟留！並不然。』『瞿曇！苦樂是無耶？如何？』之問，沙門云：『玷牟留！苦樂是非無；玷牟留！苦樂是有。』『然則大德！瞿曇是不知苦樂、不見苦樂耶？』之問，沙門云：『玷牟留！我非不知苦樂、不見苦樂。玷牟留！我知、見苦樂。』尊者瞿曇！請為我說示苦樂；尊者瞿曇！請為我說示苦樂。」</p>
        <p>「如『受與感者是同一』，玷牟留！如汝先所云：『苦樂是自作。』我不如是言。</p>
        <p>如『受與感者是相異』，玷牟留！如受重壓者：『苦樂是他作。』我不如是言。</p>
        <p>玷牟留！離此等之兩極端，如來依中道說法。</p>
        <p>緣無明而有行，緣行而有識……如是則為全苦蘊之集。由無明無餘、離貪滅，乃行滅，由行滅乃識滅……如是此是全苦蘊滅。」</p>
        <p>如是言時，遊方者玷牟留白世尊言：「瞿曇！是最殊勝……我歸依世尊，歸依法與比丘僧。大德！請攝受我，今日以後，終身歸依為優婆塞。」</p>
    </body>
    <ps></ps>
</doc>
