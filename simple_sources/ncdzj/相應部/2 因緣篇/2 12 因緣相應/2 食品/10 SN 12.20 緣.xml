<doc type="for_machine">
    <body>
        <head>
            〔二〇〕第十　緣
            <ewn>
                <a/>
                <note>雜阿含一二（大正藏二．八四b）。</note>
            </ewn>
        </head>
        <p>〔爾時，世尊〕住舍衛城。</p>
        <p>世尊曰：「諸比丘！我為汝等說緣起及緣生之法，汝等諦聽，當善思念，我則為說」。</p>
        <p>彼諸比丘奉答世尊曰：「大德！唯然。」世尊曰：</p>
        <p>「諸比丘！何為緣起耶？諸比丘！緣生而有老死。如來出世，或如來不出世，此事之決定、法定性、法已確立，即是相依性。如來證於此，知於此。證於此、知於此，而予以教示宣佈，詳說、開顯，分別以明示，然而即謂：『汝等，且看！』</p>
        <p>諸比丘！緣生而有老死。諸比丘！緣有而有生。諸比丘！緣取而有有。諸比丘！緣愛而有取。諸比丘！緣受而有愛。諸比丘！緣觸而有受。諸比丘！緣六處而有觸。諸比丘！緣名色而有六處。諸比丘！緣識而有名色。諸比丘！緣行而有識。諸比丘！緣無明而有行。如來出世、或不出世，此事之決定、法定性、法已確立，即相依性。<ref cRef="PTS.S.2.26"/>如來證知。此已證知而予以教示宣佈，詳說、開顯、分別以明示，然而即謂：『汝等，且看！』</p>
        <p>諸比丘！緣無明而有行。諸比丘！於此有如不虛妄性、不異如性、相依性者，諸比丘！此謂之緣起。</p>
        <p>諸比丘！何為緣生之法耶？諸比丘！老死是無常、有為、緣生、滅盡之法，敗壞之法，離貪之法，滅法。</p>
        <p>諸比丘！生是無常、有為、緣生、滅盡之法、敗壞之法、離貪之法、滅法。</p>
        <p>諸比丘！有是無常、有為、緣生、滅盡之法、敗壞之法、離貪之法、滅法。</p>
        <p>諸比丘！取為……諸比丘！愛為……諸比丘！受為……諸比丘！觸是……諸比丘！六處是……諸比丘！名色是……諸比丘！識是……諸比丘！行是……。</p>
        <p>諸比丘！無明是無常、有為、緣生、滅盡之法、離貪之法、滅法。諸比丘！此等謂之緣生法。</p>
        <p>諸比丘！聖弟子對此緣起及緣生之法，以正慧如實善見故，彼憶起宿世，即：『我於過去世有耶？我於過去世無耶？何故於過去世有耶？於過去如何有耶？於過去世如何有耶？如何而有耶？』</p>
        <p>〔彼聖弟子，〕馳思未來：即：『我於未來世有耶？於未來世無耶？何故於<ref cRef="PTS.S.2.27"/>未來世有耶？如何於未來世有耶？我於未來世何有？如何而有之耶？』</p>
        <p>〔又聖弟子〕，於今之現世就已有惑。即：『有我耶？無我耶？何故有我耶？如何有我耶？此眾生來自何處耶？彼將赴何處耶？』不知其理。</p>
        <p>所以者何？諸比丘！聖弟子如實對此緣起及此等緣生之法，以正慧善見故。」</p>
        <p>此頌曰：</p>
        <j>
            <s>食與破群那</s>
            <s>沙門婆羅門</s>
            <s>迦旃延法說</s>
            <s>支羅玷牟留</s>
            <s>對愚之賢者</s>
            <s>第十則為緣</s>
        </j>
    </body>
    <ps></ps>
</doc>
