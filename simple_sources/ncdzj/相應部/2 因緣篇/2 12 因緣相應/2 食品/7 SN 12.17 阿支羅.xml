<doc type="for_machine">
    <body>
        <head2>
            〇
        </head2>
        <head>
            〇
        </head>
        <p>如是我聞。爾時世尊住王舍城竹林栗鼠養餌所。</p>
        <head2>
            一
        </head2>
        <head>
            <ref cRef="PTS.S.2.19"/>
            一
        </head>
        <p>一時，世尊清晨，著衣持鉢，入王舍城行乞。</p>
        <p>阿支羅迦葉，見世尊從遠處來，見已而走近世尊，近而與世尊俱相致問及交談、可記憶之語，而立於一面。</p>
        <p>立於一面之阿支羅迦葉，白世尊言：「我等向尊者瞿曇以問瑣事，若蒙尊者瞿曇允諾，請答所問。」</p>
        <p>「迦葉！今乃非問之時，我等即將行入聚落。」</p>
        <p>阿支羅迦葉，再白世尊言：「我等向尊者瞿曇以問瑣事，若尊者瞿曇允諾、請答所問。」</p>
        <p>「迦葉，今乃非問之時，我等將行入聚落。」</p>
        <p>阿支羅迦葉三度如是曰……非問之時，我等將行入聚落。</p>
        <p>如是說時，阿支羅迦葉向世尊如是言：「非多，我等唯欲向尊者瞿曇稍問而已。」</p>
        <p>「迦葉！汝欲問者、即問之。」</p>
        <head2>
            二
        </head2>
        <head>
            二
        </head>
        <p>「瞿曇！苦是自作耶？如何？」</p>
        <p>世尊曰：「迦葉！並不然！」</p>
        <p>「瞿曇！苦是他作耶？如何？」</p>
        <p>世尊曰：「迦葉！並不然！」</p>
        <p>「瞿曇！苦是自作而他作耶？」</p>
        <p>世尊曰：「迦葉！並不然！」</p>
        <p><ref cRef="PTS.S.2.20"/>一〇</p>
        <p>「瞿曇！苦非自作、非他作、是無因生耶？如何？」</p>
        <p>世尊曰：「迦葉！並不然！」</p>
        <p>「瞿曇！苦是無耶？如何？」</p>
        <p>世尊曰：「迦葉！苦非無，迦葉！苦是有。」</p>
        <p>「然則，尊者瞿曇，不知苦，不見苦耶？」</p>
        <p>「迦葉！我非不知苦，非不見苦；迦葉！我知苦；迦葉！我見苦。」</p>
        <p>「『瞿曇！苦是自作耶？如何？』之問，沙門答云：『迦葉，不然。』『瞿曇！苦是他作耶？』如何？之問，沙門答云：『迦葉！並不然。』『瞿曇！苦是自作而他作耶？如何？』之間，沙門答云：『迦葉！並不然。』『瞿曇！苦是非自作、非他作、無因生耶？如何？』之問，沙門答云：『迦葉！並不然。』『瞿曇！苦是無，如何？』之問，沙門答云：『迦葉！苦非無、苦是有。』『然則，尊者瞿曇乃不知苦、不見苦耶？』之問，沙門答云：『迦葉！我非不知苦；迦葉！我非不見苦；迦葉！我知苦；迦葉！我見苦。』大德！世尊請以苦示我。大德！世尊請以苦說示於我。」</p>
        <p>「迦葉！如作者與受者是同一，汝先以苦是自作者，如是之所說者，是墮於常見者。</p>
        <p>迦葉！如作者與受者是相異，於受重壓者苦是他作者，如是之所說者，是墮於斷見者。</p>
        <p>迦葉！如來說：離此等兩極端之法。緣無明而有行，緣行而有識……如是則<ref cRef="PTS.S.2.21"/>為全苦蘊之集。由無明之無餘、離貪滅，乃行滅，由行滅乃識滅……如是則是全苦蘊之滅。」</p>
        <head2>
            三
        </head2>
        <head>
            三
        </head>
        <p>如是說時，阿支羅迦葉白世尊言：「大德！最殊勝；大德！最殊勝；大德！譬如能使倒者復起……如暗中持來燈火，有眼之士可以見物，世尊為說種種法。大德！我歸依世尊！歸依法與僧伽。大德！唯我欲於世尊之處出家，得具足戒。」</p>
        <p>「迦葉！曾為異學者，願於此法與律出家，欲受具足戒者，得經四月之別住試練後，欲作比丘，方可出家，使受具足戒成為比丘。雖然，我亦知人之有差別。」</p>
        <p>「大德！若曾為異學者，若願於此法與律出家，而欲受具足戒者，須四月別住，經四月別住之試練後，欲作比丘者，可使出家，使受具足戒成為比丘，則我願別住四年，經四年別住之試練後，出家為比丘，使受具足戒成為比丘。」</p>
        <p>如是，阿支羅迦葉於世尊之處得出家，受具足戒。</p>
        <head2>
            四
        </head2>
        <head>
            四
        </head>
        <p>尊者迦葉，受具足戒不久、獨退居、不放逸、精勤、住於專注，不久以正良<ref cRef="PTS.S.2.22"/>家之子，出家而為無家，對無上之究竟梵行，於現法自知，入住實證，知生已盡，梵行已成，應作已作，更不來此再生。</p>
        <p>如是，尊者迦葉，成為一阿羅漢。</p>
    </body>
    <ps></ps>
</doc>
