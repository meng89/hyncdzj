<doc>
    <meta/>
    <body>
        <head>
            〔一〕第一　法說
            <a n="1"/>
        </head>
        <p>如是我聞。爾時，世尊住舍衛城祇樹給孤獨園。</p>
        <p>爾時，世尊言諸比丘：「諸比丘！」彼等諸比丘應答世尊曰：「大德！」世尊乃如是曰：「諸比丘！〔我〕為汝等說緣起。汝等諦聽，當善思念。我當宣說。」彼等諸比丘奉答世尊曰：「大德！唯然。」</p>
        <p>世尊如是宣說：「諸比丘！緣起者何耶？諸比丘！緣無明有行，緣行有識，緣識有名色，緣名色有六處，緣六處有觸，緣觸有受，緣受有愛，緣愛有取，緣取有有，緣有有生，緣生有老死、愁、悲、苦、憂、惱。如是，此乃全苦蘊之集。諸比丘！此謂生起。</p>
        <p>由無明之無餘、離貪滅，有行滅。由行滅，有識滅。由識滅，有名色滅。由名<ref cRef="PTS.S.2.2"/>色滅，有六處滅。由六處滅，有觸滅。由觸滅，有受滅。由受滅，有愛滅。由愛滅，有取滅。由取滅，有有滅。由有滅，有生滅。由生滅，有老死、愁、悲、苦、憂、惱等滅。如是全苦蘊之滅。」</p>
        <p>世尊說此已，彼諸比丘而歡喜、隨喜，世尊之所說。</p>
    </body>
    <notes/>
    <ps/>
    <notes>
        <note n="1">參照雜阿含一二（大正藏二．八五a）。〔以下如次略出〕</note>
    </notes>
</doc>
