<doc>
    <meta/>
    <body>
        <head>
            〔五一〕第一　思量
            <a n="1"/>
        </head>
        <p>如是我聞。一時世尊住舍衛城祇樹給孤獨園。</p>
        <p>爾時，世尊言彼等比丘曰：「諸比丘！」彼等諸比丘奉答世尊曰：「大德！唯然！」</p>
        <p>世尊曰：「諸比丘！比丘凡為真正滅苦，應以如何之思量而思量之耶？」</p>
        <p><ref cRef="PTS.S.2.81"/>「大德！於我等，法以世尊為本，以世尊為導者，以世尊為所依。大德！善哉！實欲世尊明所宣說之義，諸比丘願奉聞受持世尊之教。」</p>
        <p>「諸比丘！汝等諦聽，當善思念，我當宣說。」</p>
        <p>彼諸比丘向世尊奉答曰：「大德！唯然！」</p>
        <p>世尊曰：</p>
        <p>「諸比丘！如是比丘思量而思量：『此種種多樣之苦、老死，生於世間。此苦以何為因？以何為集？以何為生？以何為起耶？有何故有老死耶？無何故無老死耶？』</p>
        <p>彼更思惟而如是知：『此種種多樣之苦、老死，生於世間。此苦乃以生為因，以生為集，以生為生，以生為起。有生故有老死，無生故無老死。』</p>
        <p>彼知老死，知老死之集，知老死之滅，知趣於老死滅之道跡，如是契法行者。</p>
        <p>諸比丘！於此，比丘所作悉是正苦之滅，即是老死之滅。</p>
        <p>更思量而思量：『又，此有以何為因？此取以何為因？此愛以何為因？受、觸、六處，又以何為因？此名色……此識……此行以何為因？以何為集、以何為生、以何為起耶？有何故有行？無生故無行耶？』</p>
        <p>彼更思量而如是知：『行以無明為因，以無明為集，以無明為生，以無明為<ref cRef="PTS.S.2.82"/>起。有無明故有行，無無明故無行也。』</p>
        <p>彼知行，知行之集，知行之滅，知趣行滅之道跡。如是為契法行者。諸比丘！於此，比丘所作：悉是正苦之滅，即是行之滅。</p>
        <p>諸比丘！陷於無明之人，若自為福行者，則其識趣於福；若自為非福行者，則其識趣於非福；若自為不動行者，則其識趣於不動。</p>
        <p>諸比丘！比丘捨無明而生明，彼離無明生明故，彼無自為福行，無自為非福行，無自為不動行。</p>
        <p>依不為、不思惟，無取著世間之任何物。無取著故無畏怖，無畏怖故自證般涅槃，得知『生已盡，梵行已立，應作已作，更無應再生。』</p>
        <p>若感受樂受，知其為無常，知不可取著，知非可喜樂。若感受苦受，知其為無常，知不可取著，知非可喜樂。若感受不苦、不樂受，知其為無常，知不可取著，知非可喜樂。</p>
        <p>若彼感受樂受，則離脫而感受其受。若彼感受苦受，則離脫而感受其受。若彼感受不苦、不樂受，則離脫而感受其受。</p>
        <p><ref cRef="PTS.S.2.83"/>一七</p>
        <p>彼感受身分齊之受，知『我感受身分齊之受』，彼感受命分齊之受，知『我感受命分齊之受』，身壞時，知『此命已盡，一切感受已，無喜樂，成為冰冷，只遺殘骸』。</p>
        <p>諸比丘！譬如有人，由陶窯取出新熟之瓦器，置於平地處、降其熱，瓦片殘於其處。諸比丘！同此，比丘感受身分齊之受，知『我感受身分齊之受』、『感受命分齊之受』、『我感受命分齊之受』。身壞時、知『由此處命盡、感受一切已、無喜樂、成為冰冷、僅遺殘骸』。</p>
        <p>諸比丘！對之作如何思惟耶？漏盡比丘亦為福行耶？或為非福行，或為不動行耶？」</p>
        <p>「大德！無此事。」</p>
        <p>「又，凡無行時，由行之滅、亦施設識耶？」</p>
        <p>「大德！無此事。」</p>
        <p>「又，凡無識時，由識之滅、亦施設名色耶？」</p>
        <p>「大德！無此事。」</p>
        <p>「又，凡無名色時，由名色之滅、亦施設六處耶？」</p>
        <p>「大德！無此事。」</p>
        <p>「又，凡無六處時，由六處之滅、亦施設觸耶？」</p>
        <p>「大德！無此事。」</p>
        <p><ref cRef="PTS.S.2.84"/>二四</p>
        <p>「又，凡無觸時，由觸之滅、亦施設受耶？」</p>
        <p>「大德！無此事。」</p>
        <p>「又，凡無受時，亦施設愛耶？」</p>
        <p>「大德！無此事。」</p>
        <p>「又，凡無愛時，由愛之滅、亦施設取耶？」</p>
        <p>「大德！無此事。」</p>
        <p>「又，凡無取時，由取之滅、亦施設有耶？」</p>
        <p>「大德！無此事。」</p>
        <p>「又，凡無有時，由有之滅、亦施設生耶？」</p>
        <p>「大德！無此事。」</p>
        <p>「又，凡無生時，由生之滅、亦施設老死耶？」</p>
        <p>「大德！無此事。」</p>
        <p>「善哉！善哉！諸比丘！如是，諸比丘！此為非異者。諸比丘！信我，信賴我，可離惑、離疑，此為苦之終。」</p>
    </body>
    <notes/>
    <ps/>
    <notes>
        <note n="1">雜阿含一二（大正藏二．八二c）。</note>
    </notes>
</doc>
