<doc>
    <meta/>
    <body>
        <head>
            <ref cRef="PTS.S.2.92"/>
            〔六〇〕第十　因
            <a n="1"/>
            <a n="2"/>
        </head>
        <p>〔爾時，世尊〕住拘樓國之都色劍磨瑟曇。</p>
        <p>爾時，尊者阿難，詣世尊座前，詣已，禮敬世尊，坐於一面。</p>
        <p>坐於一面之阿難，白世尊言：「大德！是稀有，大德！是未曾有。大德！此緣起所見甚深而且深遠，然我觀見，如明明白白者。」</p>
        <p>「阿難！勿作是言。阿難！勿作是言。阿難！此緣起所見甚深而且深遠。阿難！因未證此法，由於不知，如是，此如縺索之眾生，被腫物所覆之眾生，如文若草、燈心草之有情，不脫苦處、惡趣、無樂處之輪迴。</p>
        <p>阿難！於所取之法、住於味觀者，增長於愛。緣愛而有取、緣取而有有、緣有而有生、緣生而有老死、愁、悲、苦、憂、惱。如是，此乃全苦蘊之集。</p>
        <p>阿難！譬如大樹，其根向下伸展，使一切之地味、水味上昇。阿難！如是，彼大樹因此得長時久住。</p>
        <p>阿難！同此，於所取之法，住味觀者，增長於愛。緣愛而有取，緣取而有有……<ref cRef="PTS.S.2.93"/>如是，此乃全苦蘊之集。</p>
        <p>阿難！於所取之法，住患觀者，愛滅。由愛滅而有取滅，由取滅而有有滅……如是，此乃全苦蘊之滅。</p>
        <p>阿難！譬如有大樹，彼時有人取來鍬與籠，彼截其樹根，更於截根之周圍挖穴，挖穴將小根、鬚根、亦予根除。彼將其樹截成圓木，圓木作成木片、木片再作成粗朵，粗朵以風日使乾燥，風日乾燥後，以火燃燒，以火燒成灰，在彼大風篩吹，或流入河之奔流。阿難！如是，彼大樹為被截根者。如多羅樹之被截株者，無再生，成為未來不生者。</p>
        <p>阿難！同此，於所取之法，住患觀者，是愛滅。由愛滅而有取滅，由取滅而有有滅，由有滅而有生滅，由生滅而有老死、愁、悲、苦、憂、惱之滅。如是，此乃全苦蘊之滅。」</p>
        <p>此頌曰：</p>
        <j>
            <s>思量取二結</s>
            <s>所謂二大樹</s>
            <s>幼樹於第七</s>
            <s>名色以及識</s>
            <s>因及此等十</s>
        </j>
    </body>
    <notes/>
    <ps/>
    <notes>
        <note n="1">一～四 D. N. XV. 1（南傳藏長部經典二）之始同。</note>
        <note n="2">一【南傳】，～四 D. N. XV. 1（南傳藏長部經典二）之始同。</note>
    </notes>
</doc>
