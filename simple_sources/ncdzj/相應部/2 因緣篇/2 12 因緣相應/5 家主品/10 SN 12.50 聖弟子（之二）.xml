<doc type="for_machine">
    <body>
        <head>
            〔五〇〕第十　聖弟子（之二）
        </head>
        <p>〔爾時，世尊〕住舍衛城。</p>
        <p>〔爾時，世尊曰：〕「諸比丘！多聞之聖弟子，不作如是之念：『如何有何故有何耶？由何之生起，何生耶？有何故有行耶？有何故有識耶？有何故有名色耶？有何故有六處耶？有何故有觸耶？有何故有受耶？有何故有愛耶？有何故有取耶？有何故有有耶？有何故有生耶？有何故有老死耶？……</p>
        <p>諸比丘！時，多聞之聖弟子，無他緣而於此有智。彼有故此有，彼生故此生。有無明故有行，有行故有識，有識故有名色，有名色故有六處，有六處故有觸，有觸故有受，有受故有愛，有愛故有取，有取故有有，有有故有生，有生故有老死。』彼如是知此世間生起。</p>
        <p>諸比丘！多聞之聖弟子，不作如是之念：『如何無何故無何耶？因何滅而何滅耶？無何故無行耶？無何故無識耶？……無何故無老死耶？』</p>
        <p>諸比丘！時多聞之聖弟子，無他緣而於此有智。『彼無故此無，此滅故彼滅，無<ref cRef="PTS.S.2.80"/>無明故無行，無行故無識，無識故無名色，無名色故無六處……無生故無老死。』彼如是知此世間滅。</p>
        <p>諸比丘！聖弟子如是如實知此世間之集與滅。諸比丘！對此，聖弟子可謂達見、見此正法、具足學智、具足學明、入於法流、聖明達慧、皆立於不死之扉。」</p>
        <p>此頌曰：</p>
        <j>
            <s>謂此五畏罪</s>
            <s>苦世那提迦</s>
            <s>以及異聲聞</s>
            <s>所謂聖弟子</s>
            <s>依此為品名</s>
        </j>
    </body>
    <ps></ps>
</doc>
