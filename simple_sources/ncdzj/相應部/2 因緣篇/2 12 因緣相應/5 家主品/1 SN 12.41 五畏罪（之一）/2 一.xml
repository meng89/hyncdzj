<doc>
    <meta/>
    <body>
        <head>
            一
        </head>
        <p>爾時，給孤獨家主來詣世尊處。詣已，禮敬世尊，坐於一面。世尊言於坐在一面之給孤獨家主曰：</p>
        <p>「家主！聖弟子於五畏罪令靜止，具足四預流支，依慧善見、善知聖法<a n="1"/>時，彼若欲者，則依彼自身，明彼自身。即：『我於地獄滅，趣畜生滅，餓鬼滅，苦處、惡趣、無樂處滅，我入於預流，為不墮惡趣者。決定入達菩提之終極。』</p>
        <p>令靜止於五畏罪者，何耶？</p>
        <p>家主！殺生者，緣殺生於現法生畏罪。於未來生畏罪，亦經驗於心所苦、憂。依如是之斷絕殺生，使彼畏罪靜止。</p>
        <p>家主！不與取者，緣不與取，亦於現法生畏罪，於未來生畏罪。亦經驗於心所苦、憂。依如是之斷絕不與取，能使彼畏罪靜止。</p>
        <p><ref cRef="PTS.S.2.69"/>七</p>
        <p>家主！邪欲行者，緣於邪欲行，亦於現法生畏罪，亦於未來生畏罪。亦經驗於心所苦、憂。依如是之斷絕邪欲行，能使彼畏罪靜止。</p>
        <p>家主！妄語者，緣於妄語，亦於現法生畏罪，亦於未來生畏罪。亦經驗於心所苦、憂。依如是之斷絕妄語，能使彼畏罪靜止。</p>
        <p>家主！飲酒者<a n="2"/>，緣於飲酒，亦於現法生畏罪，亦於未來生畏罪。亦經驗於心所苦、憂。依如是因斷絕飲酒，能使彼畏罪靜止。</p>
        <p>此等是五畏罪之靜止。</p>
    </body>
    <notes/>
    <ps/>
    <notes>
        <note n="1">聖法（ariya ñāya）ñāya 謂八正道及緣起法。</note>
        <note n="2">飲酒（Surā-maraya-majja-pamādaṭṭhayi）surā（窣羅）「釀酒以飲」（俱舍論一四）meraya（迷麗耶）謂醱酵酒。</note>
    </notes>
</doc>
