<doc type="for_machine">
    <body>
        <head>
            〔三五〕第五　無明緣（之一）
            <ewn>
                <a/>
                <note>三五、三六<space quantity="1" unit="chars"/>雜阿含一四（大正藏二．一〇〇a）。</note>
            </ewn>
        </head>
        <p>〔爾時，世尊〕住舍衛城。</p>
        <p>〔爾時，世尊曰：〕「諸比丘！緣無明而有行，緣行而有識……如是乃此全苦蘊之集。」</p>
        <p>「大德！老死者何耶？此老死屬於何人耶？」</p>
        <p>世尊曰：「如是之所問乃不相應。比丘！『老死者何耶？又此老死屬於何人耶？』<ref cRef="PTS.S.2.61"/>此謂『老死與老死之所屬者相異』謂此兩者雖為一義，而文則相異也。比丘！有『命與身為同』之見，此非梵行住。比丘！有『命與身為異』之見，此非梵行住。比丘！離此等之兩邊，如來緣中說法，緣生而有老死。」</p>
        <p>「大德！生者何耶？此生屬何人耶？」</p>
        <p>世尊曰：「如是之所問乃不相應。比丘！『生者何耶？又此生屬何人耶？』此謂『生與此生之所屬為異。』比丘！謂則此兩者雖為一義，而文則相異。比丘！有『命與身為同』之見，此非梵行住。有『命與身為異』之見，此非梵行住。比丘！離此等之兩邊，如來緣中說法，緣有而有生。」</p>
        <p>「大德！有者何耶？此有屬何人耶？」</p>
        <p>世尊曰：「如是之所問乃不相應。比丘！『有者何耶？此有屬何人耶？』此謂『有與屬此有之者為異。』比丘！謂此兩者雖為一義，而文則相異。比丘！有『命與身同』之見，此非梵行住。比丘！有『命與身異』之見，此非梵行住。比丘！離此等之兩邊，如來緣中而說法。」</p>
        <p>緣取而有有，……</p>
        <p>緣愛而有取，……</p>
        <p>緣受而有愛，……</p>
        <p>緣觸而有受，……</p>
        <p>緣六處而有觸，……</p>
        <p>緣名色而有六處，……</p>
        <p><ref cRef="PTS.S.2.62"/>一二</p>
        <p>緣識而有名色，……</p>
        <p>緣行而有識，……</p>
        <p>「大德！行者何耶？又此等屬何人耶？」</p>
        <p>世尊曰：「如是之所問，乃不相應。比丘！『行者何耶？又此等諸行屬何人耶？』此謂『行與屬此等行者為異』。比丘！如作是言，則此兩者雖為一義而文則相異也。比丘！有『命與身為同』之見，此非梵行住。比丘！有『命與身異』之見，此非梵行住。比丘！離此等之兩邊，如來緣中而說法。緣無明而有行。</p>
        <p>比丘！由無明之無餘，離貪、滅，諸<ewn><a/><note>雜亂等皆與邪見同義語（SA. II. P. 69）。</note></ewn>雜亂、異說、歪曲、動轉、悉作以捨離。</p>
        <p>如老死者何耶？此老死屬何人耶？如命與身為同。如命與身為異。一切無取著，為捨離。此等則悉皆斷根，如被截髓之多羅樹，成為非有，當來即不再生。比丘！因無明之無餘，離貪、滅、諸雜亂、異說、歪曲、動轉、悉皆捨離。</p>
        <p>生者何耶？此生屬何人耶？如命與身為同。如命與身為異。一切無取著、捨離。此等則悉皆斷根，如截髓之多羅樹，成為非有，當來即不再生。比丘！因無明之無餘，離貪、滅，諸雜亂、異說、歪曲、動轉、悉皆捨離。</p>
        <p>有者何耶？……</p>
        <p>取者何耶？……</p>
        <p>愛者何耶？……</p>
        <p><ref cRef="PTS.S.2.63"/>二〇</p>
        <p>受者何耶？……</p>
        <p>觸者何耶？……</p>
        <p>六處者何耶？……</p>
        <p>名色者何耶？……</p>
        <p>識者何耶？……比丘！因無明之無餘，離貪、滅，諸雜亂、異說、歪曲、動轉、悉皆捨離。</p>
        <p>行者何耶？此等之行屬何人耶？行與屬此之行者，為異。如命與身為同也。如命與身為異也。一切無取著、捨離。此等乃悉皆斷根，如被截髓之多羅樹，成為非有當來即不再生。」……</p>
    </body>
    <ps></ps>
</doc>
