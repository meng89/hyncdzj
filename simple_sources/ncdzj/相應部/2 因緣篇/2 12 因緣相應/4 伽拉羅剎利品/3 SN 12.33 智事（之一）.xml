<doc type="for_machine">
    <body>
        <head>
            〔三三〕第三　智事（之一）
            <ewn>
                <a/>
                <note>雜阿含一四（大正藏二．九九c）。</note>
            </ewn>
        </head>
        <p>〔爾時，世尊〕住舍衛城。</p>
        <p>爾時，世尊曰：「諸比丘！我說四十四智事，汝等諦聽，善思念，我當宣說。」</p>
        <p>「大德！唯然。」彼等諸比丘奉答世尊。</p>
        <p>世尊曰：「諸比丘！四十四智事為何耶？</p>
        <p><ref cRef="PTS.S.2.57"/>四</p>
        <p>老死智、老死集智、老死滅智、趣老死滅之道跡智。</p>
        <p>生智、生集智、生滅智、趣生滅之道跡智。</p>
        <p>有智、有集智、有滅智、趣有滅之道跡智。</p>
        <p>取智、取集智、取滅智、趣取滅之道跡智。</p>
        <p>愛智、愛集智、愛滅智、趣愛滅之道跡智。</p>
        <p>受智、受集智、受滅智、趣受滅之道跡智。</p>
        <p>觸智、〔觸集智〕……</p>
        <p>六處智……</p>
        <p>名色智……</p>
        <p>識智……</p>
        <p>行智、行集智、行滅智、趣行滅之道跡智。</p>
        <p>諸比丘！此等是謂四十四智事。</p>
        <p>諸比丘！老死者何耶？於各種眾生之類、各種眾生之老衰、衰耄、朽敗、白髮、皺皮、壽命之頹敗、諸根之耄熟，此謂之老。於各種眾生之類、各種眾生之歿、滅、破壞、死、破滅、諸蘊之破壞、遺骸之放棄，此謂之死。如是，此之老與此之死，諸比丘！此謂之老死。</p>
        <p>生集之故，有老死集，生滅之故，有老死滅。此八支聖道乃趣老死滅之道跡。即：正見……正定。</p>
        <p>諸比丘！聖弟子知如是之老死、知如是老死之集、知如是老死之滅、知如是<ref cRef="PTS.S.2.58"/>趣老死滅之道跡。</p>
        <p>此乃彼之法智。彼由此等見<ewn><a/><note>「見」者，以智眼見，「知」者，以慧知之。「沒入」者，依慧而入（SA. II. P. 67）。</note></ewn>、知，達於不時、依沒入法<ewn><a/><note>法者，謂四諦法，或道智法（magga-ñāṇa-dhamma），四諦法或導智法不能導過未之道。更要觀察智（pacca-vekkhaṇa-ñāṇa）（SA. II. P. 67）。</note></ewn>，導向過去、未來之道。</p>
        <p>於過去，如何沙門或婆羅門，知老死、知老死之集、知老死滅、知趣老死滅之道跡耶？一切彼等，如我今者之知如是、如是耶？</p>
        <p>於未來、雖如何沙門或婆羅門，知老死、知老死之集、知老死之滅、知趣老死滅之道跡耶？一切彼等，如我今者之知如是、如是耶？此為彼之類智。</p>
        <p>諸比丘！聖弟子、有此等清淨、純淨二智，即：法智與類智是。諸比丘！對此，聖弟子亦得謂之：達於見，達於見，亦達於正法，亦見此正法，亦具足學智、亦具足學明、亦入於法流、亦聖明達慧，建立不死之扉。</p>
        <p>諸比丘！生為何耶？各種眾生之……</p>
        <p>諸比丘！有者何耶？……</p>
        <p>諸比丘！取者何耶？……</p>
        <p>諸比丘！愛者何耶？……</p>
        <p>諸比丘！受者何耶？……</p>
        <p>諸比丘！觸者何耶？……</p>
        <p>諸比丘！六處者何耶？……</p>
        <p>諸比丘！名色者何耶？……</p>
        <p>諸比丘！識者何耶？……</p>
        <p>諸比丘！行者何耶？諸比丘！此等有三行，即：身行、語行、心行是。諸比丘！此等謂諸行。</p>
        <p>無明集故有行集，無明集滅故行滅。唯此八支聖道，乃趣行滅之道跡，即：<ref cRef="PTS.S.2.59"/>正見……正定是。</p>
        <p>諸比丘！聖弟子知如是行、知如是行集、知如是行滅、知如是趣行滅之道跡，此乃彼之法智。彼由此等之所見、所知、達於不時、依沒入於法，導於過去、未來之道。</p>
        <p>於過去雖是如何之沙門或婆羅門，知行、知行集、知行滅、知趣行滅之道跡。一切彼等，如我今者之如是、如是知。</p>
        <p>於未來雖是如何之沙門或婆羅門，知行、知行之集、知行之滅、知趣行滅之道跡。一切彼等，如我今者之如是、如是知耶？此乃彼之類智。</p>
        <p>諸比丘！聖弟子有此等之清淨、純淨二智，即：法智與類智是。諸比丘！對此，聖弟子謂之：亦達於見、亦達於見、於達正法、亦見正法、亦學智具足、亦學明具足、亦入於法流、亦聖明達慧、建立不死之扉。」</p>
    </body>
    <ps></ps>
</doc>
