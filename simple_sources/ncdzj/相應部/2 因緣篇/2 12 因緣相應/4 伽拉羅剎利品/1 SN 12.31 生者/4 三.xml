<doc>
    <meta/>
    <body>
        <head>
            三
        </head>
        <p>「舍利弗！善哉，善哉！舍利弗！依如實正慧見之此為生者、依如實正慧見，此為生者，生者則行厭離、離貪、滅。</p>
        <p>依如實正慧見，彼食生。依如實正慧見，彼食生者，則行食生厭離、離貪、滅。</p>
        <p>依如實正慧見，由食之滅，生者是滅法。依如實正慧見，依彼食滅、生者乃滅法者。則行滅法厭離、離貪、滅。舍利弗！是如是學。</p>
        <p>舍利弗！究法者何耶？舍利弗！依如實智慧見之，此乃生者。依如實正慧見，此乃生者，生者則有厭離、離貪、滅、無取著、解脫。</p>
        <p>依如實正慧見之，彼為食生。依如實正慧見之，彼為食生者，則有食生之厭離、離貪、滅、無取著、解脫。</p>
        <p>如實依正慧見之，依彼食之滅，生者乃滅法。依如實正慧見之，依彼之食滅，<ref cRef="PTS.S.2.50"/>生者乃滅法者，則有滅法之厭離、離貪、滅、無取著、解脫。</p>
        <p>舍利弗！如是乃究法者。</p>
        <p>舍利弗！如是為波羅延那（經）阿逸多之所問中言：</p>
        <j>
            <s>法之追究者</s>
            <s>有學及凡夫</s>
            <s>問此等威儀</s>
            <s>請友以說示</s>
        </j>
        <p>舍利弗！以此略說，依如是廣說，是義即可明。」</p>
    </body>
    <notes/>
    <ps/>
    <notes/>
</doc>
