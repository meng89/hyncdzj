<doc>
    <meta/>
    <body>
        <head>
            一
        </head>
        <p>爾時，伽拉羅剎利比丘，走近尊者舍利弗。近已，與尊者舍利弗俱相致問、交談問候可記憶之語後，坐於一面。</p>
        <p>坐於一面之伽拉羅剎利比丘，向尊者舍利弗作如是言：</p>
        <p>「友！舍利弗！牟犁破群那比丘已捨戒還俗矣。」</p>
        <p>「我想，彼尊者乃於此法與律中，是不得安慰。」</p>
        <p>「然，尊者舍利弗於此法與律中得安慰否？」</p>
        <p>「友！我於此法與律中，是無惑。」</p>
        <p>「友！於當來之事，又云何耶？」</p>
        <p>「友、我於當來之事，是無疑者。」</p>
        <p>爾時，伽拉羅剎利比丘則從座起，來詣世尊座之處。詣已，禮敬世尊，坐於一面。</p>
        <p><ref cRef="PTS.S.2.51"/>七</p>
        <p>坐於一面之伽拉羅剎利比丘，向世尊作如是言：「大德！尊者舍利弗自說：『得智，知生已盡，梵行已立，應作已辦，不再有生。』」</p>
        <p>爾時，世尊告一比丘曰：「來，比丘！汝以我語告舍利弗：『友！舍利弗！師喚汝。』」</p>
        <p>「大德！唯然！」彼比丘奉答世尊，詣尊者舍利弗之處。詣已，向舍利弗曰：「友！舍利弗！師喚汝。」</p>
        <p>「友！唯然！」尊者舍利弗答彼比丘，來詣世尊之處。詣已，禮敬世尊，坐於一面。</p>
    </body>
    <notes/>
    <ps/>
    <notes/>
</doc>
