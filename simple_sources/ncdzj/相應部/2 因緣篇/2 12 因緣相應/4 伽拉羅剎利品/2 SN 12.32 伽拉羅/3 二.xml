<doc>
    <meta/>
    <body>
        <head>
            二
        </head>
        <p>世尊對坐於一面之尊者舍利弗曰：「舍利弗！汝自說：『得智，知生已盡，梵行已立，應作已辦，不再有生。』此事真實耶？」</p>
        <p>「大德！勿以此等之句，以此等之文謂非義。」</p>
        <p>「舍利弗！良家之子應依如何法門以記智耶？時而可如是記說耶？」</p>
        <p>「大德！我亦不如是說。大德！此等之句，不依此等之文說義。」</p>
        <p>「舍利弗！若對汝作如是問：『友！舍利弗！云何知，云何見，而稱說：「我，自得智，知生已盡，梵行已立，應作已辦，不再有生耶？」』舍利弗！汝如是被問，如何作答耶？」</p>
        <p>「大德！若如是問我：『友！舍利弗如何知、如何見、自得智、稱說知生已盡、<ref cRef="PTS.S.2.52"/>梵行已立、所作已辦、不再有生。』大德！如是問我，應如是答：</p>
        <p>『友！生乃有因，依其因滅，於其因盡，則知生已盡。於<a n="1"/>因之盡，知生已盡，而知：生已盡，梵行已立，應作已辦，更不有生。』</p>
        <p>大德！如是之問，我則如是作答。」</p>
        <p>「舍利弗！若再以如是問汝：『友！舍利弗！生又由何因、何集，依何而生，以何為本耶？』舍利弗！如是問汝，如何作答耶？」</p>
        <p>「大德！若如是問我：『友！舍利弗！生又以何為因……以何為本耶？』大德！如是問我，應如是作答：『友！生為有因、為有集、依有而生、以有為本。』大德！對如是問，我如是作答。」</p>
        <p>「舍利弗！若又如是問汝：『友！舍利弗！有又以何為因、以何為集、依何而生、以何為本耶？』舍利弗！如是問汝，如何作答耶？」</p>
        <p>「大德！若如是問我：『友！舍利弗！有又以何為因……以何為本耶？』大德！如是問，我如是作答：『友！有以取為因、以取為集、依取而生、以取為本。』大德！如是問，我如是作答。」</p>
        <p>「舍利弗！若又如是問汝：『友！取以何為因……？』</p>
        <p>舍利弗！若如是問汝：『友！愛又以何為因、以何為集、依何而生，以何為本耶？』舍利弗！如是問，汝如何作答耶？」</p>
        <p><ref cRef="PTS.S.2.53"/>二四</p>
        <p>「大德！若如是問我：『友！舍利弗！又愛以何為因、以何為集、依何而生，以何為本耶？』大德！如是問，我如作是答：『友！愛以受為因、以受為集、依受而生、以受為本也。』大德！如是問，我如是作答。」</p>
        <p>「舍利弗！若又如是問汝：『友！舍利弗！如何知、如何見時，汝無樂著於受耶？』舍利弗！如是問，汝如何作答耶？」</p>
        <p>「大德！若如是問我：『友！如何知，如何見時，汝無樂著於受耶？』大德！如是問，我如是作答。</p>
        <p>『友！此等有三受。三受者何耶？樂受、苦受、不苦不樂受是。友！此等之三受是無常。知是無常苦時，而不樂著於受。』</p>
        <p>大德！如是問，我如是作答。」</p>
        <p>「善哉，善哉！舍利弗！舍利弗！此法門亦略得作答，即：『如何所受皆是苦。』</p>
        <p>舍利弗！若又如是問汝：『友！舍利弗！如何自稱得解脫智，知生已盡，梵行已立，應作已作，更不再有生耶？』舍利弗！對如是問，汝如何作答耶？」</p>
        <p>「大德！若如是問我：『友！舍利弗！如何自稱得解脫智，知生已盡，梵行已立，應作已作，更不來此生耶？』大德！對如是問，我如是作答：</p>
        <p><ref cRef="PTS.S.2.54"/>三一</p>
        <p>『友！我於內解脫，依一切取滅，住於正念。住正念故，諸漏不隨增，我不認我。』</p>
        <p>大德！對如是問，我如是作答。」</p>
        <p>「舍利弗！善哉！善哉！舍利弗！此為略說此義之法門。依沙門所云之諸漏，於彼等諸漏，我無惑，我已盡無疑。」</p>
        <p>世尊說已，即從座起，入室。</p>
    </body>
    <notes/>
    <ps/>
    <notes>
        <note n="1">於〔因〕盡云云，重複可略。</note>
    </notes>
</doc>
