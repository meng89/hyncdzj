<doc>
    <meta/>
    <body>
        <head>
            〔八〕第八　恒河
            <a n="1"/>
        </head>
        <p>〔爾時，世尊〕於王舍城竹林……</p>
        <p>爾時，一婆羅門來詣世尊之處……</p>
        <p>坐於一面之婆羅門白世尊言：「瞿曇！經過幾多之劫耶？」</p>
        <p>「婆羅門！經過已多劫。彼等為多劫，或為多百劫，或為多千劫，或為多百千劫，不可算數。」</p>
        <p><ref cRef="PTS.S.2.184"/>五</p>
        <p>「瞿曇！唯然，可得作譬喻耶？」</p>
        <p>「婆羅門！可得作〔譬喻〕。」世尊曰：「婆羅門！譬喻此恒河之水流，流入大海，其中之砂為多砂，或為多百砂，或為多千砂，或為多百千砂，不可算數。</p>
        <p>婆羅門！因之，經過更多劫。彼等為多劫，或為多百劫，或為多千劫，或為多百千劫，不可算數。</p>
        <p>所以者何？婆羅門！輪迴乃無始，眾生為無明所覆、渴愛所縛，不知流轉輪迴之本際。</p>
        <p>婆羅門！如是，長夜受苦、受痛、受失，增大其墓所。婆羅門！是以於諸行足厭、足於厭離、足於解脫。」</p>
        <p>如是說已。彼婆羅門白世尊言：「瞿曇！是稀有，瞿曇！是稀有……尊者瞿曇！請攝納我，自今以後，當終生歸依為優婆塞。」</p>
    </body>
    <notes/>
    <ps/>
    <notes>
        <note n="1">雜阿含三四（大正藏二．二四二a）及別雜一六（大正藏二．四八七b）。</note>
    </notes>
</doc>
