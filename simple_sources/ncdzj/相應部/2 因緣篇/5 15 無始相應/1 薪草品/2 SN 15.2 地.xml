<doc type="for_machine">
    <body>
        <head>
            <ref cRef="PTS.S.2.179"/>
            〔二〕第二　地
            <ewn>
                <a/>
                <note>雜阿含三四（大正藏二．二四一b）及別譯雜含一六（大正藏二．四八六c）。</note>
            </ewn>
        </head>
        <p>〔爾時，世尊〕住舍衛城。</p>
        <p>〔爾時，世尊曰：〕「諸比丘！輪迴無始，眾生為無明所覆、渴愛所縛、不知流轉輪迴之本際。</p>
        <p>諸比丘！譬如有人，以大地作棗種子大之土丸，以〔數〕而置之謂：『此是我父，此是我父之父。』諸比丘！彼人數其父之父不能終盡，此大地已至終盡矣。</p>
        <p>所以者何？諸比丘！輪迴無始、眾生為無明所覆、渴愛所縛，不知流轉輪迴之本際。</p>
        <p>諸比丘！如是長夜受苦、受痛、受失，增大其墓所。</p>
        <p>諸比丘！是以於諸行足厭、足於厭離，足於解脫。」</p>
    </body>
    <ps></ps>
</doc>
