<doc type="for_machine">
    <body>
        <head>
            〔三〕第三　淚
            <ewn>
                <a/>
                <note>雜阿含三三（大正藏二．二四〇c）別雜一六（大正藏二．四八六a）及增一阿含卷五一（大正藏二．八一四a）。</note>
            </ewn>
        </head>
        <p>〔爾時，世尊〕住舍衛城。</p>
        <p>〔爾時，世尊曰：〕「諸比丘！輪迴無始，眾生為無明所覆、渴愛所縛，不知流轉輪迴之本際。</p>
        <p>諸比丘！汝等對此作如何思惟耶？四大海之水，與汝等怨憎相會，喜愛之別離，長時流轉輪迴、悲嘆時，所流之淚，何者為多耶？」</p>
        <p><ref cRef="PTS.S.2.180"/>四</p>
        <p>「大德！我等知世尊所說法，大德！我等怨憎相會，喜愛之別離，長時流轉輪迴，悲嘆時所流之淚為多，其非四大海水所能比擬。」</p>
        <p>「善哉，善哉！諸比丘！汝等對我所說之法，能如是知之矣。</p>
        <p>諸比丘！汝等怨憎相會，與喜愛別離，長時流轉輪迴，悲嘆時所流注之淚為多，其非四大海水所能比擬。</p>
        <p>諸比丘！汝等於長夜逢母之死。</p>
        <p>……逢子之死。</p>
        <p>……逢女兒之死。</p>
        <p>……逢眷屬之失。</p>
        <p>……逢財寶之失。</p>
        <p>諸比丘！汝等於長夜，逢病之失。汝等逢此等之病失，怨憎相會，與喜愛者別離，悲嘆時所流注之淚為更多，其非大海水所能比擬。</p>
        <p>所以者何？諸比丘！輪迴乃無始……</p>
        <p>諸比丘！是人於諸行足厭、足於厭離、足於解脫。」</p>
    </body>
    <ps></ps>
</doc>
