<doc>
    <meta/>
    <body>
        <head>
            〔一〕薪草
            <a n="1"/>
        </head>
        <p>如是我聞。一時，世尊住舍衛城。</p>
        <p>爾時，世尊言諸比丘曰：「諸比丘！」彼等比丘奉答世尊曰：「唯然，大德！」</p>
        <p>世尊曰：「諸比丘！輪迴無始，眾生之為無明所覆、渴愛所縛，不知流轉輪迴之本際。</p>
        <p>比丘等！譬如有人，於此閻浮提伐草、薪、小枝、集於同一場所。堆積成四指量之方形謂：『此是我母、此是我母之母。』計數而置。諸比丘！彼人數算其母之母而不能終盡，則此閻浮提之草、薪、枝、小枝，已至終盡。</p>
        <p>所以者何？諸比丘！此輪迴無始，眾生為無明所覆、渴愛所縛，不知<a n="2"/>流轉輪迴之本際。</p>
        <p>諸比丘！如是，長夜受苦、受痛、受失，增大其墓所。</p>
        <p>諸比丘！是以於諸行足厭、足於厭離、足於解脫。」</p>
    </body>
    <notes/>
    <ps/>
    <notes>
        <note n="1">雜阿含三四（大正藏二．二四一b）及別譯雜阿含十六（大正藏二．四八六c）。</note>
        <note n="2">「示知」，原文 pannāyati 是 paññāyati 之誤。</note>
    </notes>
</doc>
