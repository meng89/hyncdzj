<doc>
    <meta/>
    <body>
        <head>
            〔一一〕第十一　不正思惟（思惟）
            <a n="1"/>
        </head>
        <p>爾時，有比丘住拘薩羅國之茂林。</p>
        <p>時，彼比丘去往日住，起惡不善覺，即欲覺、瞋覺、害覺。</p>
        <p>時，住其林中一天神，憐憫此比丘，欲警覺此比丘，令思有益，來到此比丘之處。</p>
        <p>到已，以偈語比丘曰：</p>
        <j>
            <s>汝依不正思</s>
            <s>醉不善覺想</s>
            <s>捨不正思惟</s>
            <s>以為正思惟</s>
            <s>對於師法僧</s>
            <s>勿從戒退轉</s>
            <s>汝斯達歡喜</s>
            <s>無疑得喜樂</s>
            <s>從此歡喜多</s>
            <s>應盡諸苦惱</s>
        </j>
        <p>時，此比丘依天神之警覺而起驚。</p>
    </body>
    <notes/>
    <ps/>
    <notes>
        <note n="1">雜阿含經卷五〇．一〇（大正藏二．三六八b）。</note>
    </notes>
</doc>
