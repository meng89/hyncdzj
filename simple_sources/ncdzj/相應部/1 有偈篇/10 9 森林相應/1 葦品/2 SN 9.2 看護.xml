<doc>
    <meta/>
    <body>
        <head>
            〔二〕第二　看護
            <a n="1"/>
        </head>
        <p>爾時，有比丘住拘薩羅國之茂林。</p>
        <p><ref cRef="PTS.S.1.198"/>二</p>
        <p>其時，彼比丘<a n="2"/>去往日住而睡眠。</p>
        <p>時，住於林中之一天神，憐憫比丘，欲警覺彼比丘，令思有益，以詣比丘之處。</p>
        <p>詣已以偈語彼此丘曰：</p>
        <j>
            <s>比丘當醒起</s>
            <s>何故而睡臥</s>
            <s>睡眠有何益</s>
            <s>有病毒箭射</s>
            <s>煩惱人何眠</s>
            <s>依信而出家</s>
            <s>身為無家者</s>
            <s>始增養其信</s>
            <s>勿陷睡眠域</s>
        </j>
        <j p="比丘">
            <s>樂欲無常滅<a n="3"/></s>
            <s>癡漢迷醉此</s>
            <s>以解脫結縛</s>
            <s>出家無所著</s>
            <s>眠之何故責</s>
            <s>解脫滅貪欲</s>
            <s>以超過無明</s>
            <s>其智已清淨</s>
            <s>如是之出家</s>
            <s>何故受見責</s>
            <s>依明破無明</s>
            <s>以滅盡諸漏</s>
            <s>無憂亦無悶</s>
            <s>如是之出定</s>
            <s>何故受見責</s>
            <s>精進而不撓</s>
            <s>冀望於涅槃</s>
            <s>常勇猛精進</s>
            <s>如是之出家</s>
            <s>何故受見責</s>
        </j>
    </body>
    <notes/>
    <ps/>
    <notes>
        <note n="1">雜阿含經卷五〇．八（大正藏二．三六七c）。</note>
        <note n="2">此比丘雖是漏盡者，自遠地乞食歸疲倦而入眠。</note>
        <note n="3">此偈以下，究為天神偈或比丘偈，不得而知。在註釋亦謂不明其所以，其第四句，出有兩種解釋。</note>
    </notes>
</doc>
