<doc>
    <meta/>
    <body>
        <head>
            〔一三〕第十三　不制御根（多比丘）
            <a n="1"/>
        </head>
        <p><ref cRef="PTS.S.1.204"/>一</p>
        <p>爾時，眾多比丘住拘薩羅國之茂林。掉舉、心亂、輕騷、絮叨而多無聊語、妄念不正知、心不靜、散亂、諸根不制御。</p>
        <p>時，住其林之天神，憐憫此比丘等，欲警覺彼等諸比丘，令思有益，來到此比丘等處。</p>
        <p>到已，而以偈語彼等諸比丘曰：</p>
        <j>
            <s>往昔瞿曇之</s>
            <s>弟子比丘等</s>
            <s>安樂而其住</s>
            <s>心無求乞食</s>
            <s>心無求而住</s>
            <s>知世之無常</s>
            <s>彼等苦惱盡</s>
            <s>如今比丘等</s>
            <s>以惡向自己</s>
            <s>如村長於村</s>
            <s>心為他富奪</s>
            <s>餐食而寢臥</s>
            <s>於僧不合掌</s>
            <s>此有人禮我</s>
            <s>然而被遺棄</s>
            <s>無主之人眾</s>
            <s>猶如諸死屍</s>
            <s>我對放逸者</s>
            <s>其眾人以語</s>
            <s>於不住放逸</s>
            <s>人人我歸依</s>
        </j>
        <p>時，彼等諸比丘依天神之警覺而起驚。</p>
    </body>
    <notes/>
    <ps/>
    <notes>
        <note n="1">雜阿含經卷五〇．一九（大正藏二．三七〇a）。</note>
    </notes>
</doc>
