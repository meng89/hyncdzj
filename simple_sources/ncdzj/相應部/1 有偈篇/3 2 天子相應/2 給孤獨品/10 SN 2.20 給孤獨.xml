<doc>
    <meta/>
    <body>
        <head>
            〔二〇〕第十　給孤獨
            <a n="1"/>
        </head>
        <p>立於一面之給孤獨天子，於世尊前，唱此偈曰：</p>
        <j>
            <s>此乃彼祇園<a n="2"/><a n="3"/></s>
            <s>聖僧伽住處</s>
            <s>法王請住此</s>
            <s>思念我生喜</s>
            <s>善意智法定</s>
            <s>以及戒正命</s>
            <s>依此人清淨</s>
            <s>又依姓氏富</s>
            <s>非得於清淨</s>
            <s>是故賢智者</s>
            <s>以思自己利</s>
            <s>並思擇正法</s>
            <s>如是其清淨</s>
            <s>依於戒智慧</s>
            <s>乃至於寂靜</s>
            <s>猶如舍利弗</s>
            <s>比丘到彼岸</s>
            <s>應當是最勝</s>
        </j>
        <p>給孤獨天子言此已、敬禮、右繞世尊、體形沒於其處。</p>
        <p>時，世尊於其夜過後，集比丘等：</p>
        <p>「諸比丘！此夜有一天子，其勝光徧照祇園，於黎明詣我住處。詣已，禮敬我而立於一面，比丘等！立於一面其天子、於我面前，唱此偈曰：</p>
        <j>
            <s>此乃彼祇園</s>
            <s>聖僧伽住處</s>
            <s>法王請住此</s>
            <s>思念我生喜</s>
            <s>善意智法定</s>
            <s>以及戒正命</s>
            <s>依此人清淨</s>
            <s>又依姓氏富</s>
            <s><ref cRef="PTS.S.1.56"/>非得於清淨</s>
            <s>是故賢智者</s>
            <s>以思自己利</s>
            <s>並思擇正法</s>
            <s>如是其清淨</s>
            <s>依於戒智慧</s>
            <s>乃至於寂靜</s>
            <s>猶如舍利弗</s>
            <s>比丘到彼岸</s>
            <s>應當是最勝</s>
        </j>
        <p>比丘等！其天子作此語已，敬禮、右繞於我，體形沒於其處。」</p>
        <p>如是語已，尊者阿難，以此告世尊曰：「世尊，或許彼〔天子〕，乃給孤獨天子。給孤獨長者，信樂於尊者舍利弗。」</p>
        <p>「善哉！善哉阿難！只要依尋求終可得，即依汝可使得。阿難！其實乃給孤獨天子。」</p>
        <p>此嗢陀南：</p>
        <j>
            <s>月自在毘紐</s>
            <s>及提伽羅低</s>
            <s>乃至難陀那</s>
            <s>栴檀須達多</s>
            <s>須梵與覺陀</s>
            <s>第九優多羅</s>
            <s>第十給孤獨</s>
        </j>
    </body>
    <notes/>
    <ps/>
    <notes>
        <note n="1">雜阿含經卷二二．一八（大正藏二．一五八b）。</note>
        <note n="2">此四偈，出諸天相應第五品第八經。</note>
        <note n="3">此四偈，出諸天相應第五品第八經。（CBETA 按：漢譯南傳大藏經此頁中缺相對應之註標[42]，今於此處加上[42]之註標。）</note>
    </notes>
</doc>
