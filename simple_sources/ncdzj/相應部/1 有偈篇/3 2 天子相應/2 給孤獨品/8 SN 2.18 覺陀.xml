<doc>
    <meta/>
    <body>
        <head>
            〔一八〕第八　覺陀
            <a n="1"/>
            <a n="2"/>
        </head>
        <p>如是我聞，爾時，世尊，住沙計多安闍那林之鹿野苑。</p>
        <p>時，覺陀天子於黎明，其勝光徧照安闍那林，往詣世尊處。詣已，禮敬世尊，立於一面。</p>
        <p>立於一面之覺陀天子，向世尊言此曰：「比丘！汝歡喜否？」〔世尊曰〕：「友！得到何耶？」天子曰：「比丘，然而悲否？」〔世尊曰：〕「友！失落何耶？」〔天子曰：〕「比丘！然而汝亦不喜，亦不悲乎？」〔世尊曰：〕「友！唯然！」</p>
        <j p="天子">
            <s>比丘汝不悲</s>
            <s>汝亦不歡喜</s>
            <s>唯獨寂寞坐</s>
            <s>不足思不著<a n="3"/></s>
        </j>
        <j p="世尊">
            <s>夜叉我不悲</s>
            <s>亦無有歡喜</s>
            <s>唯獨寂靜坐</s>
            <s>無著思不足</s>
        </j>
        <j p="天子">
            <s>比丘何不悲</s>
            <s>如何亦不喜</s>
            <s>唯獨寂寞坐</s>
            <s>不足思不著</s>
        </j>
        <j p="世尊">
            <s>有悲者有喜</s>
            <s>有喜者有悲</s>
            <s>比丘無喜悲</s>
            <s>如是友當知</s>
        </j>
        <j p="天子">
            <s>無喜亦無悲</s>
            <s>超愛世比丘</s>
            <s>涅槃婆羅門</s>
            <s>實久我所見</s>
        </j>
    </body>
    <notes/>
    <ps/>
    <notes>
        <note n="1">雜阿含經卷二二．一〇（大正二藏．一五五b）。</note>
        <note n="2">雜阿含經卷二二．一〇（大正藏二．一五五b）。</note>
        <note n="3">arati nabhiklrati = ukkanthikā nābhibhavati。</note>
    </notes>
</doc>
