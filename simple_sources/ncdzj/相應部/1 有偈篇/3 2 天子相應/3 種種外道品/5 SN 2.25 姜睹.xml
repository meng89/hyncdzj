<doc>
    <meta/>
    <body>
        <head>
            <ref cRef="PTS.S.1.61"/>
            〔二五〕第五　姜睹
            <a n="1"/>
        </head>
        <p>如是我聞。爾時，眾多比丘等，住於拘薩羅國雪山側之森林小屋。掉舉而高慢、多辯饒舌、忘念、不正知、心不安靜、散亂、不制伏諸根。</p>
        <p>時，姜睹天子，於其布薩十五日，詣其比丘等〔處〕，詣已，向比丘等言偈曰：</p>
        <j>
            <s>往昔彼瞿曇</s>
            <s>弟子比丘等</s>
            <s>而住於安樂</s>
            <s>乞食無求心</s>
            <s>無求之心住</s>
            <s>知世之無常</s>
            <s>彼等苦惱盡</s>
            <s>今之比丘等</s>
            <s>惡向於自己</s>
            <s>如村長於村</s>
            <s>心奪他家富</s>
            <s>食餐而寢臥</s>
            <s>僧伽無合掌</s>
            <s>此有人禮我</s>
            <s>被棄無主人</s>
            <s>宛如於死屍</s>
            <s>對放逸之人</s>
            <s>我乃以語彼</s>
            <s>住不放逸者</s>
            <s>我乃行歸依</s>
        </j>
    </body>
    <notes/>
    <ps/>
    <notes>
        <note n="1">雜阿含經卷五〇．一九（大正藏二．三七〇a）。</note>
    </notes>
</doc>
