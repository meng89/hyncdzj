<doc type="for_machine">
    <body>
        <head>
            〔一〕第一　迦葉
            
            <ewn>
                <a/>
                <note>雜阿含經卷四九．二四（大正藏二，三六一c）。</note>
            </ewn>
            （其一）
        </head>
        <p>如是我聞。爾時，世尊住舍衛城祇樹給孤獨園。</p>
        <p>其時，迦葉天子<ewn><a/><note>不知其名時，稱為 devatā，已知其名時，稱為 devaputta。</note></ewn>於黎明，其勝光徧照祇園，往詣世尊處。詣已，禮敬世尊，立於一面。</p>
        <p>立於一面之迦葉天子，向世尊謂曰：「世尊<ewn><a/><note>此天子於佛昇三十三天說示「對法」時，曾聽聞。今來述其自督。</note></ewn>請以比丘之教，開示比丘及我等。」</p>
        <p>「迦葉！善哉！然則當為汝說能起之事。」</p>
        <j>
            <s>以修說微妙<ewn><a/><note>四諦、十論事、三十七菩提分、四善語。</note></ewn></s>
            <s>以修沙門行<ewn><a/><note>行<space quantity="1" unit="chars"/>原文為 upāsana 三十八業道。</note></ewn></s>
            <s>獨住於一座</s>
            <s>靜心以修法<ewn><a/><note>八等至。</note></ewn></s>
        </j>
        <p>迦葉天子作如是言，請大師嘉賞。迦葉天子知受大師之嘉賞，禮敬世尊，右繞而形沒於其處。</p>
    </body>
    <ps></ps>
</doc>
