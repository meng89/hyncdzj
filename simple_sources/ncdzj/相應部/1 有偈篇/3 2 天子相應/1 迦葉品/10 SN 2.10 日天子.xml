<doc>
    <meta/>
    <body>
        <head>
            <ref cRef="PTS.S.1.51"/>
            〔一〇〕第十　日天子
        </head>
        <p>其時，阿修羅王羅睺又捕日天子，日天子憶念佛陀，其時唱此偈曰：</p>
        <j>
            <s>佛陀大雄者</s>
            <s>我歸依於卿</s>
            <s>卿障皆解脫</s>
            <s>我今落障礙</s>
            <s>然則從此我</s>
            <s>置於歸依處</s>
        </j>
        <p>時，世尊關於日天子，以偈向阿修羅王羅睺曰：</p>
        <j>
            <s>日天子今乃</s>
            <s>歸依於如來</s>
            <s>應供正覺者</s>
            <s>羅睺以放日</s>
            <s>佛陀憐世間</s>
            <s>彼耀默闇中</s>
            <s>徧照而周圓</s>
            <s>熾燃炎熱火</s>
            <s>羅睺不得吞</s>
            <s>彼之飛空行</s>
            <s>羅睺以放我</s>
            <s>弟子日天子</s>
        </j>
        <p>時，阿修羅王羅睺以放日天子，即顫慄而詣阿修羅王吠波質底。詣已，恐怖，毛髮豎立，而立於一面。阿修羅王吠波質底對立於一面之阿修羅王羅睺語偈曰：</p>
        <j>
            <s>羅睺何怖懼</s>
            <s>為放日者乎</s>
            <s>汝今顫懼來</s>
            <s>何恐而立此</s>
        </j>
        <j p="羅睺">
            <s>我畏佛陀偈</s>
            <s>若我不放日</s>
            <s>我頭割為七</s>
            <s>不得生安樂</s>
        </j>
        <p>此嗢陀南：</p>
        <j>
            <s>迦葉與摩佉</s>
            <s>摩揭陀摩利</s>
            <s>以及迦摩陀</s>
            <s>般闍羅旃陀</s>
            <s>乃至多耶那</s>
            <s>月日等為十</s>
        </j>
    </body>
    <notes/>
    <ps/>
    <notes/>
</doc>
