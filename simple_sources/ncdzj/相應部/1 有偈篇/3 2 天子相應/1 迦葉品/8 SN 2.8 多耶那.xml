<doc type="for_machine">
    <body>
        <head>
            <ref cRef="PTS.S.1.49"/>
            〔八〕第八　多耶那
            <ewn>
                <a/>
                <note>此經偈，見於 Dhammapada vv. 313, 314, 311, 312: Thera-G. v. 277。</note>
            </ewn>
        </head>
        <p>時，原本是外道師之多耶那天子<ewn><a/><note>此多耶那天子，原為外道之師，信仰業論而作種種善，後生天上，如今來詣佛，歌頌讚偈。</note></ewn>，於黎明其勝光徧照祇園，往詣世尊處。詣已，禮敬世尊，立於一面。</p>
        <p>立於一面之多耶那天子，於世尊前，唱此偈曰：</p>
        <j>
            <s>婆羅門斷流</s>
            <s>精進滅愛欲</s>
            <s>牟尼未離欲</s>
            <s>不入於禪定<ewn><a/><note>禪定 ekattaṁ = jhānaṁ。</note></ewn></s>
            <s>欲作應作者</s>
            <s>精進而行此</s>
            <s>出家若疏漫</s>
            <s>愈益散塵垢</s>
            <s>不為勝惡行</s>
            <s>行惡後受苦</s>
            <s>行善者為勝</s>
            <s>行善無有苦</s>
            <s>宛如握惡草</s>
            <s>因之手受傷</s>
            <s>沙門生活惡</s>
            <s>因之入奈落</s>
            <s>疏漫所作業</s>
            <s>污染於禁戒</s>
            <s>懷疑於梵行</s>
            <s>無有隨大果</s>
        </j>
        <p>多耶那天子作此言已，禮敬、右繞世尊，體形沒於此處。</p>
        <p>時，世尊其夜過後，呼〔集〕比丘等。</p>
        <p>「諸比丘！此夜名為多耶那，本是外道師之天子，於黎明時，其勝光徧照祇園。詣佛處，詣已，禮敬世尊、立於一面。立於一面〔之天子〕，於佛前唱此偈曰：</p>
        <j>
            <s>婆羅門斷流</s>
            <s>精進滅愛欲</s>
            <s>牟尼未離欲</s>
            <s>不入於禪定</s>
            <s><ref cRef="PTS.S.1.50"/>欲作應作者</s>
            <s>精進而行此</s>
            <s>出家若疏漫</s>
            <s>愈益散塵垢</s>
            <s>不為勝惡行</s>
            <s>行惡後受苦</s>
            <s>行善者為勝</s>
            <s>行善無有苦</s>
            <s>宛如握惡草</s>
            <s>因之手受傷</s>
            <s>沙門生活惡</s>
            <s>因之入奈落</s>
            <s>疏漫所作業</s>
            <s>污染於禁戒</s>
            <s>懷疑於梵行</s>
            <s>無有隨大果</s>
        </j>
        <p>諸比丘！多耶那天子作此言已，禮敬、圍繞世尊，形體沒於其處。諸比丘！應暗〔誦〕多耶那偈。諸比丘！多耶那偈具足利義，屬最初之梵行。」</p>
    </body>
    <ps></ps>
</doc>
