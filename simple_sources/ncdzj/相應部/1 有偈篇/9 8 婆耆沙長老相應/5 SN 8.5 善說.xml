<doc>
    <meta/>
    <body>
        <head>
            〔五〕第五　善說
            <a n="1"/>
        </head>
        <p>〔爾時，世尊〕住舍衛城祇樹給孤獨園……</p>
        <p>於此，世尊呼諸比丘：「諸比丘！」</p>
        <p>「唯然，世尊！」彼等諸比丘奉答世尊。</p>
        <p>世尊以此宣說：「諸比丘！四支具足之語，乃善說而非惡說。無罪垢，不令識者非難。四支者何？</p>
        <p>諸比丘！於此語善說而非惡說。語法而非不法。語愛語而非非愛語。語真實而<ref cRef="PTS.S.1.189"/>非虛假。諸比丘！此四支具足之語，乃善說而非惡說。無罪垢，不令識者非難。」</p>
        <p>世尊以此宣說，善逝以此宣說，又作如是言曰：</p>
        <j>
            <s>為善人所云</s>
            <s>第一語於美</s>
            <s>第二語如法</s>
            <s>勿語不如法</s>
            <s>第三語優美</s>
            <s>勿以語粗獷</s>
            <s>第四語真實</s>
            <s>勿以語虛偽</s>
        </j>
        <p>時尊者婆耆沙，即從座起，一肩著衣，合掌禮拜世尊，以此白世尊曰：「世尊！我湧思念！善逝！我湧思念！」</p>
        <p>世尊曰：「婆耆沙！請說。」</p>
        <p>時尊者婆耆沙白世尊，以適當之偈予奉讚：</p>
        <j>
            <s>人以語其語</s>
            <s>勿令自己苦</s>
            <s>亦無害他語</s>
            <s>此為語善語</s>
            <s>人語善故事</s>
            <s>其語以快耳</s>
            <s>不語他人惡</s>
            <s>此則云善美</s>
            <s>真實甘露語</s>
            <s>此乃從古法</s>
            <s>以謂真義法</s>
            <s>善人悉確立</s>
            <s>佛陀所說語</s>
            <s>達涅槃安穩</s>
            <s>以至盡苦邊</s>
            <s>此實無上語</s>
        </j>
    </body>
    <notes/>
    <ps/>
    <notes>
        <note n="1">雜阿含經卷四五．二一（大正藏二．三三二a）。</note>
    </notes>
</doc>
