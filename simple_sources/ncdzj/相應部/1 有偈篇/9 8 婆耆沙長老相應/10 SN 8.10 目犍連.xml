<doc>
    <meta/>
    <body>
        <head>
            〔一〇〕第十　目犍連
            <a n="1"/>
        </head>
        <p>爾時，世尊與五百比丘眾，俱住王舍城伊師耆利山側黑曜巖，皆是阿羅漢。時，尊者大目犍連，以驗彼等之心，解脫而無億波提<a n="2"/>。</p>
        <p>時，尊者婆耆沙作如是思念：「今世尊與五百比丘眾，俱住王舍城伊師耆利山側黑曜巖，皆是阿羅漢。尊者大目犍連，以驗彼等之心，悉解脫而無億波提。今尊者大目犍連於世尊之面前，我以適當之偈讚歎。」</p>
        <p><ref cRef="PTS.S.1.195"/>三</p>
        <p>時，尊者婆耆沙，即從座起，一肩著衣，合掌禮世尊，以此白世尊曰：「世尊！我湧思念；善逝！我湧思念。」</p>
        <p>世尊曰：「婆耆沙！請說。」</p>
        <p>時，尊者婆耆沙對尊者大目犍連，於世尊面前，以適當之偈讚曰：</p>
        <j>
            <s>達苦惱彼岸</s>
            <s>坐山側聖者</s>
            <s>勝死達三明</s>
            <s>弟子等禮敬</s>
            <s>大神力目連</s>
            <s>驗他諸人心</s>
            <s>彼等心解脫</s>
            <s>知無有餘依</s>
            <s>達苦惱彼岸</s>
            <s>具足一切支</s>
            <s>成滿種種相</s>
            <s>彼禮敬瞿曇</s>
        </j>
    </body>
    <notes/>
    <ps/>
    <notes>
        <note n="1">雜阿含經卷四五．一四（大正藏二．三二九c）。</note>
        <note n="2">億波提（upadhi）指成為再有者。依著。</note>
    </notes>
</doc>
