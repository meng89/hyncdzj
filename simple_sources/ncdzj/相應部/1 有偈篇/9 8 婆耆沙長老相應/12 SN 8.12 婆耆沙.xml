<doc>
    <meta/>
    <body>
        <head>
            〔一二〕第十二　婆耆沙
            <a n="1"/>
        </head>
        <p>爾時，世尊住舍衛城祇樹給孤獨園。</p>
        <p>其時，尊者婆耆沙，得阿羅漢果不久，耽味於解脫樂，其時，唱此偈曰：</p>
        <j>
            <s>我昔耽作詩</s>
            <s>村莊市里遊</s>
            <s>時見正覺者</s>
            <s>我於生正信</s>
            <s>佛陀為我說</s>
            <s>蘊處界等法</s>
            <s>我聞如是法</s>
            <s>無家而出家</s>
            <s>實於聖者見</s>
            <s>入其道之道<a n="2"/></s>
            <s>比丘比丘尼</s>
            <s>利益成正覺</s>
            <s>我來於佛前</s>
            <s>實是善來者</s>
            <s>到達於三明</s>
            <s>遂行如佛教</s>
            <s>我得清天眼</s>
            <s>以知於宿命</s>
            <s>得三明神通</s>
            <s>巧知於他心</s>
        </j>
        <p>此嗢陀南：</p>
        <j>
            <s>出離與不快</s>
            <s>輕蔑溫和者</s>
            <s>阿難與善說</s>
            <s>舍利弗自恣</s>
            <s>千人之以上</s>
            <s>憍陳如目連</s>
            <s>及伽伽羅池</s>
            <s>依於婆耆沙</s>
            <s>總數為十二</s>
        </j>
    </body>
    <notes/>
    <ps/>
    <notes>
        <note n="1">雜阿含經卷四五．二〇（大正藏二．三三一c）。</note>
        <note n="2">原文 niyāmagataddasā = niyāmagatā c'eva niyāmadasā ti ca（決定得入、決定得見）。</note>
    </notes>
</doc>
