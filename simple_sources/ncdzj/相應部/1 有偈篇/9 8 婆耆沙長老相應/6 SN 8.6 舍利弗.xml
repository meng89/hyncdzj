<doc>
    <meta/>
    <body>
        <head>
            〔六〕第六　舍利弗
            <a n="1"/>
        </head>
        <p>爾時，尊者舍利弗住舍衛城祇樹給孤獨園。</p>
        <p>其時，尊者舍利弗以和藹語、明了、無濁聲，使明知意義之法語、教示、利益、鼓勵諸比丘。彼等諸比丘，深切注意，虔誠，心意集中，傾耳聞法。</p>
        <p><ref cRef="PTS.S.1.190"/>三</p>
        <p>時尊者婆耆沙生如是思念：「此尊者舍利弗，以和藹之語，明了、無濁聲，使明知意義之法語，教示、利益、鼓勵諸比丘。彼等諸比丘，深切注意，虔誠，心意集中，傾耳聞法。我今向尊者舍利弗，應以適當之偈讚歎。」</p>
        <p>時，尊者婆耆沙則從座起，一肩著衣，合掌禮尊者舍利弗，以此稱尊者舍利弗：「吾友舍利弗！我湧思念！吾友舍利弗！我湧思念。」</p>
        <p>「吾友婆耆沙！請說。」</p>
        <p>時，尊者婆耆沙以適當之偈，向尊者舍利弗讚歎曰：</p>
        <j>
            <s>智慧深而賢</s>
            <s>巧分道非道</s>
            <s>大智舍利弗</s>
            <s>說法諸比丘</s>
            <s>略說又廣說</s>
            <s>如舍利鳥聲</s>
            <s>無濁妙辯湧</s>
            <s>其聲猶如蜜</s>
            <s>快樂耳爽美</s>
            <s>說而心躍歡</s>
            <s>注意以傾耳</s>
            <s>比丘等聽聞</s>
        </j>
    </body>
    <notes/>
    <ps/>
    <notes>
        <note n="1">雜阿含經卷四五．一三（大正藏二．三二九b）。</note>
    </notes>
</doc>
