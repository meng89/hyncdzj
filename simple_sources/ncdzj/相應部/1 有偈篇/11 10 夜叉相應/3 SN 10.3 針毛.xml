<doc type="for_machine">
    <body>
        <head>
            <ref cRef="PTS.S.1.207"/>
            〔三〕第三　針毛
            <ewn>
                <a/>
                <note>雜阿含經卷四九．三一（大正藏二．三六三b）。</note>
            </ewn>
        </head>
        <p>爾時，世尊住伽耶之石牀，針毛夜叉之住處。</p>
        <p>時，怯羅夜叉與針毛夜叉路過世尊近處。</p>
        <p>時，怯羅夜叉告針毛夜叉曰：「此是沙門。」</p>
        <p>「不！此非沙門，是小沙門。至少知彼是沙門耶！小沙門耶！〔暫〕為小沙門。」</p>
        <p>時，針毛夜叉來詣世尊處。詣已，以身碰世尊。</p>
        <p>時，世尊將身閃避。</p>
        <p>時，針毛夜叉，以此白世尊：「沙門！恐怖我耶？」</p>
        <p>「不！友！我非恐怖，然而，與汝相觸，總非善事。」</p>
        <p>「沙門！我問汝，汝若不能說明，汝當亂心，當破汝之心臟，取汝之兩脚，投諸恒河之彼岸。」</p>
        <p>「不！友！我於包括天界、魔界、梵天界之世界，於沙門、婆羅門人天之眾中，不見我心亂、破我心臟，取兩脚投諸恒河彼岸者。然而，友！欲者先問。」</p>
        <j>
            <s>貪欲與瞋恚</s>
            <s>以何為因起</s>
            <s>快不快恐怖</s>
            <s>又從何因生</s>
            <s>猶如童子等<ewn><a/><note>童子，繫縛鳥足放之，鳥乍飛又落，惡心於心中生起，旋又歸於心。</note></ewn></s>
            <s>放其縛足鳥</s>
            <s>心想何處起</s>
        </j>
        <j p="世尊">
            <s>貪欲與瞋恚</s>
            <s>當由渴愛起</s>
            <s>快不快恐怖</s>
            <s>悉由自己生</s>
            <s>猶如童子等</s>
            <s>放其縛足鳥</s>
            <s>心想由此起</s>
            <s>身從渴愛生</s>
            <s>尼俱律陀樹</s>
            <s>其幹由根生</s>
            <s>凡夫著愛欲</s>
            <s>如徧林蔓草</s>
            <s><ref cRef="PTS.S.1.208"/>知其生因者</s>
            <s>則以滅此因</s>
            <s>諦聽之夜叉</s>
            <s>彼等前來渡</s>
            <s>難渡渡瀑流</s>
            <s>無有受再生</s>
        </j>
    </body>
    <ps></ps>
</doc>
