<doc>
    <meta/>
    <body>
        <head>
            〔一二〕第十二　阿羅毘
            <a n="1"/>
        </head>
        <p>如是我聞。爾時，世尊住阿羅毘之阿羅婆迦夜叉住居。</p>
        <p>時，阿羅婆迦夜叉、白世尊曰：「沙門！出去。」「是！友。」世尊便出去。「沙門！進來。」「是！友。」世尊便進來。</p>
        <p><ref cRef="PTS.S.1.214"/>三</p>
        <p>再度〔……乃至〕……</p>
        <p>阿羅婆迦夜叉，如此三度白世尊：「沙門！出去。」……〔乃至〕……「是！友。」世尊便進來。</p>
        <p>阿羅婆迦夜叉，四度白世尊：「沙門！出去。」</p>
        <p>「不！友，我不應出去，由汝所欲為。」</p>
        <p>「沙門！我且問汝，汝若不能答我者<a n="2"/>，我以汝心亂，破汝心臟，取汝兩脚，投諸恒伽河之彼岸。」</p>
        <p>「不！友！我於包括天界，魔界，梵天界之世界，於含括沙門、婆羅門、人天之眾中，不見以我心亂，破我心臟，取我兩脚、投諸恒伽河之彼岸者。然而汝若欲問則問。」</p>
        <j p="夜叉">
            <s>於此世間人</s>
            <s>何為最勝富</s>
            <s>以善修何物</s>
            <s>齎得以安樂</s>
            <s>何物味最上</s>
            <s>云何之生活</s>
            <s>為最勝生活</s>
        </j>
        <j p="世尊">
            <s>此世信最富</s>
            <s>修善最安樂</s>
            <s>真實最上味</s>
            <s>智慧之生活</s>
            <s>謂最勝生活</s>
        </j>
        <j p="夜叉">
            <s>如何渡瀑流</s>
            <s>如何渡大海</s>
            <s>如何超苦惱</s>
            <s>如何為清淨</s>
        </j>
        <j p="世尊">
            <s>依信渡瀑流</s>
            <s>不逸渡大海</s>
            <s>精進超苦惱</s>
            <s>依智慧清淨</s>
        </j>
        <j p="夜叉">
            <s>如何得智慧</s>
            <s>如何以得富</s>
            <s>如何以得譽</s>
            <s>如何而結友</s>
            <s>此世行彼世</s>
            <s>如何得不悲</s>
        </j>
        <j p="世尊">
            <s>以信阿羅漢</s>
            <s>聞達涅槃法</s>
            <s>不逸分別者</s>
            <s>當得於智慧</s>
            <s>如實堪重荷</s>
            <s>精進者得富</s>
            <s><ref cRef="PTS.S.1.215"/>語真實得譽</s>
            <s>布施友不離</s>
            <s>是為由此世</s>
            <s>無悲往彼世<a n="3"/></s>
            <s>求居亦信仰</s>
            <s>真實與調順</s>
            <s>堅實與捨離</s>
            <s>具此四法者</s>
            <s>死而無有悲</s>
            <s>此世往彼世</s>
            <s>亦無有悲事</s>
            <s>有疑問其他</s>
            <s>沙門婆羅門</s>
            <s>真實與調順</s>
            <s>堪忍與捨離</s>
            <s>此世有勝者</s>
        </j>
        <j p="夜叉">
            <s>今何問其他</s>
            <s>沙門婆羅門</s>
            <s>我已於今日</s>
            <s>得知未來利</s>
            <s>佛實為於我</s>
            <s>來於阿羅毘</s>
            <s>我今施其人</s>
            <s>知有大果事</s>
            <s>我今致禮敬</s>
            <s>正覺法善性</s>
            <s>由村以至村</s>
            <s>遊方邑至邑</s>
        </j>
        <p>此嗢陀南：</p>
        <j>
            <s>田陀迦與釋羅</s>
            <s>針毛摩尼跋陀</s>
            <s>左奴童子夜叉</s>
            <s>那婆藪須達多</s>
            <s>有二之叔迦羅</s>
            <s>毘羅與阿羅毘</s>
        </j>
    </body>
    <notes/>
    <ps/>
    <notes>
        <note n="1">雜阿含經卷二二．二八（大正藏二．一六一a）。</note>
        <note n="2">vyāharissasi 底本脫落 vyā。</note>
        <note n="3">此二句，僅只緬甸本有，應予省略。</note>
    </notes>
</doc>
