<doc type="for_machine">
    <body>
        <head>
            〔十〕第十　金剛
            <ewn>
                <a/>
                <note>雜阿含經卷四五．五（大正藏二．三二七a）。</note>
            </ewn>
        </head>
        <p>〔爾時，世尊〕住舍衛城……。時，金剛比丘尼清晨，著衣持鉢，入舍衛城乞<ref cRef="PTS.S.1.135"/>食，於舍衛城乞食後，收鉢為日住而至暗林。入暗林已，為日住坐於樹下。</p>
        <p>時，惡魔波旬欲令金剛比丘尼生恐怖，毛髮豎立，以棄禪定，而詣金剛比丘尼處。詣已，以偈謂金剛比丘尼曰：</p>
        <j>
            <s>誰作此眾生</s>
            <s>作者於何處</s>
            <s>何處生眾生</s>
            <s>何處眾生滅</s>
        </j>
        <p>時，金剛比丘尼生如是思惟：「唱此偈者是人？非人耶？」</p>
        <p>時，金剛比丘尼生如是思惟：「此惡魔波旬欲令我生恐怖，毛髮豎立，以棄禪定，而唱此偈。」</p>
        <p>時，金剛比丘尼知是惡魔波旬，以偈答惡魔波旬曰：</p>
        <j>
            <s>汝何言眾生</s>
            <s>汝行於魔見</s>
            <s>此唯聚諸行</s>
            <s>眾生不可得</s>
            <s>猶如諸支集</s>
            <s>而起車之名</s>
            <s>因於有五蘊</s>
            <s>而有眾生名</s>
            <s>有起是苦惱</s>
            <s>停滅且苦惱</s>
            <s>苦惱外不生</s>
            <s>苦惱外不滅</s>
        </j>
        <p>時，惡魔波旬苦惱以：「金剛比丘尼已知我。」萎身隱沒其身形。</p>
        <p>此嗢陀南：</p>
        <j>
            <s>由阿羅毘迦</s>
            <s>蘇摩瞿曇彌</s>
            <s>與具毘闍耶</s>
            <s>蓮華色遮羅</s>
            <s>至優波遮羅</s>
            <s>尸須波遮羅</s>
            <s>世羅及金剛</s>
            <s>依是成為十</s>
        </j>
    </body>
    <ps></ps>
</doc>
