<doc>
    <meta/>
    <body>
        <head>
            〔八〕第八　尸須波遮羅
            <a n="1"/>
        </head>
        <p>〔爾時，世尊〕住舍衛城……。時尸須波遮羅比丘尼，清晨入舍衛城乞食……乃至……為日住坐於樹下。</p>
        <p>時，惡魔波旬詣尸須波遮羅比丘尼處。詣已，謂尸須波遮羅比丘尼曰：「比丘尼！汝喜誰之教見<a n="2"/>？」</p>
        <p>「友！我不喜任何人之教見！」</p>
        <j p="惡魔">
            <s>汝依誰圓頂</s>
            <s>成如此尼耶</s>
            <s>不喜教見者</s>
            <s>是如何之愚</s>
        </j>
        <j p="比丘尼">
            <s>佛外之教見</s>
            <s>異見諸纏縛</s>
            <s>我不喜此法</s>
            <s>正法彼不知</s>
            <s><ref cRef="PTS.S.1.134"/>生於釋種家</s>
            <s>證悟無比人</s>
            <s>總服拂惡魔</s>
            <s>何處無不破</s>
            <s>無執悉解脫</s>
            <s>有眼見一切</s>
            <s>滅盡一切業</s>
            <s>解脫盡諸依</s>
            <s>我師彼世尊</s>
            <s>其教我歡喜</s>
        </j>
        <p>時，惡魔波旬……乃至……隱沒其身形。</p>
    </body>
    <notes/>
    <ps/>
    <notes>
        <note n="1">雜阿含經卷四五．一〇（大正藏二．三二八c）。</note>
        <note n="2">教見 pāsaṇḍa 一語，出自 pāsa 係蹄之語。此義即人類心中懷有異學異見之係蹄，指佛教以外之異見。</note>
    </notes>
</doc>
