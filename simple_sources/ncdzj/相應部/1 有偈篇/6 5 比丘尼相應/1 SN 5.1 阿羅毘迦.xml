<doc>
    <meta/>
    <body>
        <head>
            〔一〕第一　阿羅毘迦
            <a n="1"/>
            <a n="2"/>
        </head>
        <p>如是我聞。爾時，世尊住舍衛城祇樹給孤獨園。</p>
        <p>時，阿羅毘迦<a n="3"/>比丘尼清晨，著衣持鉢，入舍衛城乞食。於舍衛城乞食後，收鉢，入於暗林以求遠離。</p>
        <p>時，惡魔波旬欲令阿羅毘迦比丘尼生恐怖，毛髮豎立，以捨遠離，而詣阿羅毘迦比丘尼之處，詣已以偈語阿羅毘迦比丘尼曰：</p>
        <j>
            <s>世間無由出<a n="4"/></s>
            <s>遠離欲何為</s>
            <s>還味諸欲樂</s>
            <s>勿至後成悔</s>
        </j>
        <p>時，阿羅毘迦比丘尼作如是思惟：「語此偈是誰？人耶非人耶？」</p>
        <p>時阿羅毘迦比丘尼作如是思惟：「此惡魔波旬，令我起毛髮豎立之恐怖，欲使去遠離，而唱偈。」</p>
        <p>時，阿羅毘迦比丘尼知是惡魔波旬，以偈答惡魔波旬曰：</p>
        <j>
            <s>世間有出離</s>
            <s>依智我自達</s>
            <s>放逸惡波旬</s>
            <s>汝不知其道<a n="5"/></s>
            <s>欲樂如劍鎗</s>
            <s>諸蘊斷頭臺<a n="6"/></s>
            <s>汝云味欲樂</s>
            <s>於我非為樂</s>
        </j>
        <p><ref cRef="PTS.S.1.129"/>七</p>
        <p>時，惡魔波旬苦惱以「阿羅毘迦比丘尼已知我。」萎身隱沒其身形。</p>
    </body>
    <notes/>
    <ps/>
    <notes>
        <note n="1">雜阿含經卷四五．一（大正藏二．二二五c）。</note>
        <note n="2">雜阿含經卷四五．一（大正藏二．二二五c）。（CBETA 按：漢譯南傳大藏經此頁中缺相對應之註標[01]，今於此處加上[01]之註標。）</note>
        <note n="3">阿羅毘（Aḷavi）生之比丘尼。</note>
        <note n="4">出離（nissaraṇa）者，此指涅槃。</note>
        <note n="5">道足（pada）導向涅槃足與涅槃之道足。</note>
        <note n="6">khandhāsaṁ adhikuṭṭanā = khandhā tesaṁ adhikuṭṭana-gaṇḍikā。</note>
    </notes>
</doc>
