<doc>
    <meta/>
    <body>
        <head>
            〔四〕第四　毘闍耶
            <a n="1"/>
        </head>
        <p>舍衛城因緣。時，毘闍耶比丘尼於舍衛城乞食，食後收鉢，為日住而坐於樹下。</p>
        <p>時，惡魔波旬欲令毘闍耶比丘尼，生恐怖，毛髮豎立，以棄禪定，而詣毘闍耶比丘尼處，詣已語偈曰：</p>
        <j>
            <s><ref cRef="PTS.S.1.131"/>汝今美年輕</s>
            <s>我亦是年少</s>
            <s>貴女來此處</s>
            <s>共受五種樂</s>
        </j>
        <p>時，毘闍耶比丘尼作如是思惟：「語此偈者是人？非人耶？」</p>
        <p>時，毘闍耶比丘尼，生如是思惟：「此惡魔波旬……乃至……語偈。」</p>
        <p>時，毘闍耶比丘尼，知是惡魔波旬，以偈答曰：</p>
        <j>
            <s>以意樂色聲</s>
            <s>香味觸五法</s>
            <s>我悉還與汝</s>
            <s>此等非我須</s>
            <s>危脆易破碎</s>
            <s>對此污穢身</s>
            <s>我唯恥厭惡</s>
            <s>拔除愛欲根</s>
            <s>上色界眾生</s>
            <s>行無色眾生</s>
            <s>此眾善獲得<a n="2"/></s>
            <s>我悉除迷闇</s>
        </j>
        <p>時，惡魔波旬苦惱以：「毘闍耶比丘尼已知我。」萎身隱沒其身形。</p>
    </body>
    <notes/>
    <ps/>
    <notes>
        <note n="1">雜阿含經卷四五．七（大正藏二．三二七c）。</note>
        <note n="2">八種之世間得達。今則心不為彼等所執，而謂之解脫。</note>
    </notes>
</doc>
