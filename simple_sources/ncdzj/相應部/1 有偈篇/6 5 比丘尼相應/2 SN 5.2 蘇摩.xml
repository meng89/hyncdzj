<doc type="for_machine">
    <body>
        <head>
            〔二〕第二　蘇摩
            <ewn>
                <a/>
                <note>雜阿含經卷四五．二（大正藏二．三二六a）。</note>
            </ewn>
        </head>
        <p>舍衛城因緣。時，蘇摩比丘尼清晨，著衣持鉢，入舍衛城乞食。</p>
        <p>於舍衛城乞食後，收鉢，為日住<ewn><a/><note>日住者，指日中飯後入禪之謂。</note></ewn>來至暗林。入暗林已，於樹下為日住而坐。</p>
        <p>時，惡魔波旬欲令蘇摩比丘尼生恐怖，毛髮豎立，以棄禪定，而詣蘇摩比丘尼處。詣已，以偈語蘇摩比丘尼曰：</p>
        <j>
            <s>聖者所至處</s>
            <s>是處甚難至</s>
            <s>非女二指智<ewn><a/><note>二指之智慧者，佛音解釋為婦人以二指取線，而予割斷。《長老尼偈》之註者解釋為：婦女自幼小即看顧於米，以二指探試米之熟與未熟。</note></ewn></s>
            <s>能得至彼處</s>
        </j>
        <p>時，蘇摩比丘尼，生如是思惟：「是語此偈者，誰耶？人耶非人耶？」</p>
        <p>時，蘇摩比丘尼生如是思惟：「此惡魔波旬欲令我生恐怖，毛髮豎立以棄禪定而唱此偈。」</p>
        <p>時，蘇摩比丘尼，知是惡魔波旬，以偈答惡魔波旬曰：</p>
        <j>
            <s>心入於寂靜</s>
            <s>女形復何障</s>
            <s>智慧已顯現</s>
            <s>即見無上法</s>
            <s>我若思男女</s>
            <s>思此為何物</s>
            <s>心感於如是</s>
            <s>即應惡魔語</s>
        </j>
        <p>時，惡魔波旬苦惱以：「蘇摩比丘尼已知我。」萎身隱沒其身形。</p>
    </body>
    <ps></ps>
</doc>
