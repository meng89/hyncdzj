<doc type="for_machine">
    <body>
        <head>
            〔三〕第三　瞿曇彌
            <ewn>
                <a/>
                <note>雜阿含經卷四五．三（大正藏二．三二六b）。</note>
            </ewn>
        </head>
        <p>舍衛城因緣。時，吉離舍瞿曇彌比丘尼，清晨著衣持鉢，入舍衛城乞食。</p>
        <p><ref cRef="PTS.S.1.130"/>二</p>
        <p>於舍衛城乞食後，收鉢，為日住以至暗林。至暗林已，於樹下為日住而坐。</p>
        <p>時，惡魔波旬欲令吉離舍瞿曇彌比丘尼生恐怖，毛髮豎立，以棄禪定，而詣吉離舍瞿曇彌比丘尼處。詣已，以偈語吉離舍瞿曇彌比丘尼曰：</p>
        <j>
            <s>汝何喪其子</s>
            <s>涕泣而獨憂</s>
            <s>獨入坐暗林</s>
            <s>為求男子否</s>
        </j>
        <p>時，吉離舍瞿曇彌比丘尼，生如是思惟：「語此偈者是人？非人耶？」</p>
        <p>時，吉離舍瞿曇彌比丘尼，生如是思惟：「此惡魔波旬欲令我生恐怖，毛髮豎立，以棄禪定，而語此偈。」</p>
        <p>時，吉離舍瞿曇彌比丘尼，知是惡魔波旬，以偈答曰：</p>
        <j>
            <s>喪子日已過</s>
            <s>亦無男子想</s>
            <s>我不復悲泣</s>
            <s>無煩汝顧為</s>
            <s>以捨浮世樂</s>
            <s>破一切闇冥</s>
            <s>及破死魔軍</s>
            <s>我住盡諸漏</s>
        </j>
        <p>時，惡魔波旬苦惱以：「吉離舍瞿曇彌比丘尼已知我。」萎身，隱沒其身形。</p>
    </body>
    <ps></ps>
</doc>
