<doc type="for_machine">
    <body>
        <head>
            〔九〕第九　世羅
            <ewn>
                <a/>
                <note>雜阿含經卷四五．六（大正藏二．三二七b）。</note>
            </ewn>
        </head>
        <p>〔爾時，世尊〕住舍衛城……。時，世羅比丘尼清晨，入舍衛城乞食……乃至……為日住坐於樹下。</p>
        <p>時，惡魔波旬欲令世羅比丘尼生恐怖……乃至……以偈語世羅比丘尼曰：</p>
        <j>
            <s>誰作此身體</s>
            <s>作者於何處</s>
            <s>何處生身體</s>
            <s>何處身體滅</s>
        </j>
        <p>時，世羅比丘尼生如是思惟：「唱此偈者是人？非人耶？」</p>
        <p>時，世羅比丘尼，生如是思惟：「此惡魔波旬欲令我生恐怖，毛髮豎立，以棄禪定，而唱此偈！」</p>
        <p>時，世羅比丘尼知是惡魔波旬，以偈答惡魔波旬曰：</p>
        <j>
            <s>此身非自作</s>
            <s>亦非於他作</s>
            <s>依於因而生</s>
            <s>依於因而滅</s>
            <s>猶如諸種子</s>
            <s>移植於田園</s>
            <s>地味及溫味</s>
            <s>依二萌芽出</s>
            <s>是五蘊四大</s>
            <s>及此等六處</s>
            <s>依於因而生</s>
            <s>因壞即消滅</s>
        </j>
        <p>時，惡魔波旬苦惱以：「世羅比丘尼已知我。」萎身隱沒其身形。</p>
    </body>
    <ps></ps>
</doc>
