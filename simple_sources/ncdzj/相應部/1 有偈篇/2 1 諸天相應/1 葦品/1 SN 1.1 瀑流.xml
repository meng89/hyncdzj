<doc>
    <meta/>
    <body>
        <head>
            〔一〕瀑流
            <a n="1"/>
        </head>
        <p>如是我聞，爾時，世尊住舍衛城祇樹給孤獨園。</p>
        <p>爾時，有天神於黎明放其殊勝妙光，徧照祇園，詣世尊處。詣已，敬禮世尊，立於一面。</p>
        <p>立一面已，彼天神白世尊曰：「友！卿如何度瀑流耶？」〔世尊曰〕：「友！我不住不求以度瀑流。」「友！卿如何不住不求以度瀑流耶？」〔世尊曰〕：「友！我住時沈，求時溺。友！我如是不住不求以度瀑流。」</p>
        <j>
            <s>「不住與不求</s>
            <s>度世間執著<a n="2"/></s>
            <s>涅槃婆羅門</s>
            <s>久久我見知」</s>
        </j>
        <p>彼天神作如是言得大師嘉賞、認證，天神知得大師、認證，敬禮世尊右繞而去。</p>
    </body>
    <notes/>
    <ps/>
    <notes>
        <note n="1">雜阿含經卷四八．一（大正藏二．三四八b）。</note>
        <note n="2">世間執著（loke visattikaṁ）執著於世間，是指渴愛。但亦有被解釋為有關毒（visa）（visavā）之意義（Atthasālini P. 364）。</note>
    </notes>
</doc>
