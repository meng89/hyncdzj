<doc type="for_machine">
    <body>
        <head>
            〔三六〕第六　信
            <ewn>
                <a/>
                <note>雜阿含經卷四八．二〇（大正藏二．三五四b）。</note>
            </ewn>
        </head>
        <p>爾時，世尊住舍衛城祇樹給孤獨園。</p>
        <p>爾時，甚多沙睹羅巴天神等，其勝光徧照祇園，黎明往詣世尊處。詣已，禮敬世尊，立於一面。</p>
        <p>立於一面之一天神，於世尊前，喝此偈曰：</p>
        <j>
            <s>信仰人之侶<ewn><a/><note>原文為 dutiya 乃第二自己之意。</note></ewn><ewn><a/><note>原文為 dutiya 乃第二自己之意。（CBETA 按：漢譯南傳大藏經此頁中缺相對應之註標[83]，今於此處加上[83]之註標。）</note></ewn></s>
            <s>若人不無信</s>
            <s>而在於此世</s>
            <s>有譽及稱讚</s>
            <s>死後生天界</s>
        </j>
        <j p="天神">
            <s>捨慢離忿恨</s>
            <s>超越一切縛</s>
            <s>不執名色者</s>
            <s>無何所結縛</s>
            <s>魯鈍無智慧</s>
            <s>人人耽放逸</s>
            <s>如護最勝富</s>
            <s>賢守不放逸</s>
            <s>莫耽於放逸</s>
            <s>莫交愛欲樂</s>
            <s>禪思不放逸</s>
            <s>以達最勝樂</s>
        </j>
    </body>
    <ps></ps>
</doc>
