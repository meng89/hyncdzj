<doc type="for_machine">
    <body>
        <head>
            <ref cRef="PTS.S.1.26"/>
            〔三七〕第七　會
            <ewn>
                <a/>
                <note>雜阿含經卷四四．一五（大正藏二．三二三a）。</note>
            </ewn>
        </head>
        <p>如是我聞。爾時，世尊與諸阿羅漢之五百比丘，共住於釋迦族迦毘羅城之大林。十世界之多數諸天，亦為謁見世尊及比丘眾而會集。</p>
        <p>爾時，四淨居之諸天如是思念：〔今〕世尊與諸阿羅漢之五百比丘共住於釋迦族迦毘羅城之大林，十世界之多數諸天，為謁見世尊及比丘眾而會集。我等亦詣世尊之處。詣已，於世尊前，各唱其偈。</p>
        <p>如是彼等諸天，恰如有力人之伸屈臂腕，屈伸臂腕，如是沒於淨居天，現於世尊處。</p>
        <p>爾時，彼等諸天，禮敬世尊，立於一面，立於一面之一天神，於世尊前唱偈曰：</p>
        <j>
            <s>林中大集會</s>
            <s>天眾共會集</s>
            <s>見無敗僧伽</s>
            <s>我等亦來赴</s>
            <s>此法之集會</s>
        </j>
        <p>爾時，其他之天神，於世尊前，唱此偈曰：</p>
        <j>
            <s>於此比丘等</s>
            <s>自心靜且直</s>
            <s>如御執手綱</s>
            <s>賢者守諸根</s>
        </j>
        <p><ref cRef="PTS.S.1.27"/>六</p>
        <p>爾時，其他之天神，於世尊前，唱此偈曰：</p>
        <j>
            <s>割柱碎閂銓<ewn><a/><note>橫柱＝貪欲。閂銓＝瞋恚。柵門＝愚癡。</note></ewn></s>
            <s>除柵離貪欲</s>
            <s>有眼者清淨</s>
            <s>不污於遊行</s>
            <s>善調若幼象</s>
        </j>
        <p>爾時，其他之天神，唱此偈曰：</p>
        <j>
            <s>誰歸命於佛</s>
            <s>不墮於惡趣</s>
            <s>此人以捨身</s>
            <s>應滿於天集</s>
        </j>
    </body>
    <ps></ps>
</doc>
