<doc>
    <meta/>
    <body>
        <head>
            〔三二〕第二　慳貪
            <a n="1"/>
        </head>
        <p>爾時世尊住舍衛城祇樹給孤獨園。</p>
        <p>爾時甚多沙睹羅巴天神等，其勝光徧照祇園。於黎明往詣世尊處，詣已禮敬世尊，立於一面。</p>
        <p>立於一面之一天神，於世尊前，唱此偈曰：</p>
        <j>
            <s>依慳貪放逸</s>
            <s>如是不布施<a n="2"/></s>
            <s>因明知其果</s>
            <s>由欲功德者</s>
            <s>而行於布施</s>
        </j>
        <p>爾時，其他之天神，於世尊前，唱此偈曰：</p>
        <j>
            <s>慳貪畏布施</s>
            <s>畏彼不施與</s>
            <s>慳貪所恐怖</s>
            <s>乃是飢與渴</s>
            <s>愚人此世後</s>
            <s>必然以觸此</s>
            <s>是故滅慳貪</s>
            <s>布施勝垢穢</s>
            <s>功德實人人</s>
            <s>後世之淺渡</s>
        </j>
        <p>爾時，其他之天神，於世尊前唱此偈曰：</p>
        <j>
            <s>善導曠野旅</s>
            <s>分與貧困者</s>
            <s>滅中有不滅</s>
            <s>此為永久法</s>
            <s>有人與貧困</s>
            <s>或人富不與</s>
            <s>施與貧困者</s>
            <s>功德計千倍</s>
        </j>
        <p><ref cRef="PTS.S.1.19"/>六</p>
        <p>爾時，其他之天神，於世尊前，唱此偈曰：</p>
        <j>
            <s>難與而與之</s>
            <s>難為而為者</s>
            <s>不善人難慣</s>
            <s>從善人法難</s>
            <s>是故善與惡</s>
            <s>後世趣所異</s>
            <s>惡人行地獄</s>
            <s>善人趣天堂</s>
        </j>
        <p>爾時，其他之天神，以此向世尊曰：「世尊！誰之偈為善說耶？」〔世尊曰：〕依汝等各各皆善說，然則，以聞我偈：</p>
        <j>
            <s>雖以拾落穗</s>
            <s>為生與養妻</s>
            <s>貧困以行施</s>
            <s>是行善業法</s>
            <s>雖千之供犧</s>
            <s>百千之供犧</s>
            <s>斯施猶不值</s>
            <s>十六分之一</s>
        </j>
        <p>爾時，其他之天神，向世尊說此偈曰：</p>
        <j>
            <s>如何豐供犧</s>
            <s>不值於正施<a n="3"/></s>
            <s>千之供犧者</s>
            <s>百千之供犧</s>
            <s>此犧何不值</s>
            <s>十六分之一</s>
        </j>
        <p>爾時，世尊以偈語其天神曰：</p>
        <j>
            <s>或人之錯誤</s>
            <s>立施於三業</s>
            <s>傷殺又惱施</s>
            <s>淚污殺害施</s>
            <s>不值於正施</s>
            <s>雖此千供犧</s>
            <s>百千之供犧</s>
            <s>斯施猶不值</s>
            <s>十六分之一</s>
        </j>
    </body>
    <notes/>
    <ps/>
    <notes>
        <note n="1">雜阿含經卷四八．二二（大正藏二．三五四c）。</note>
        <note n="2">evaṁ者，解釋作：與名譽施、與得達施、與樂施等如是之施。</note>
        <note n="3">正（sama）者，乃對九之「誤」（visama）。可譯為正與誤。</note>
    </notes>
</doc>
