<doc type="for_machine">
    <body>
        <head>
            〔二三〕第三　瞿低迦
            <ewn>
                <a/>
                <note>雜阿含經卷三九．一一（大正藏二．二八六a）。</note>
            </ewn>
        </head>
        <p>爾時，世尊住王舍城竹林栗鼠養餌所。</p>
        <p>爾時，尊者瞿低迦住伊師耆利山麓之黑曜巖。</p>
        <p>時，尊者瞿低迦不放逸、虔誠、精進而住，得一時<ewn><a/><note>一時，底本之 sāmādhikaṁ 讀為 sāmāyikaṁ。於心志集中之剎那剎那，由所對之法解脫，又註解為境。此世俗之三摩底，名為一時之心解脫。譯作：所謂時解脫者，即指此。</note></ewn>之心解脫。時，尊者瞿低迦退轉其一時之心解脫。</p>
        <p>復次，尊者瞿低迦不放逸、虔誠、精進而住。得一時之心解脫。尊者瞿低迦又退轉其一時之心解脫。</p>
        <p><ref cRef="PTS.S.1.121"/>五～八</p>
        <p>三次……〔乃至〕……四次……〔乃至〕……五次……〔乃至〕……六次，尊者瞿低迦不放逸、虔誠、精進而住，得一時之心解脫。尊者瞿低迦六次退轉其一時之心解脫。</p>
        <p>尊者瞿低迦七次不放逸、虔誠、精進而住，得一時之心解脫。</p>
        <p>時，尊者瞿低迦作如是思念：「我至六次退轉一時之心解脫，我寧可將執劍！」</p>
        <p>時，惡魔波旬知尊者瞿低迦心之所念，詣於世尊處。詣已以偈語世尊：</p>
        <j>
            <s>輝耀神通譽</s>
            <s>大雄大智慧</s>
            <s>離諸怖畏者</s>
            <s>禮奉卿足下</s>
            <s>大雄之勝死</s>
            <s>卿弟子想死</s>
            <s>以死是期望</s>
            <s>光明主止此</s>
            <s>世尊喜於教</s>
            <s>卿之弟子者</s>
            <s>如何未達證</s>
            <s>有學而為死</s>
        </j>
        <p>其時，尊者瞿低迦執劍。</p>
        <p>時，世尊知是惡魔波旬，以偈語惡魔波旬曰：</p>
        <j>
            <s>不欲於此生</s>
            <s>大雄乃如是</s>
            <s>拔除渴愛根</s>
            <s>瞿低迦涅槃</s>
        </j>
        <p>時，世尊呼諸比丘：「諸比丘！我等今往伊師耆利山麓之黑曜巖，良家之子瞿低迦於彼執劍。」</p>
        <p>「然唯！世尊。」彼等諸比丘應諾世尊。</p>
        <p>時，世尊與眾多比丘俱，到伊師耆利山麓之黑曜巖。世尊由遠處見尊者瞿低迦，於牀上抱肩<ewn><a/><note>抱肩 vivatta-kkhandha = parivatta-kkhandha。仰臥 semānam = uttānaṁ hutvā sayitaṁ hoti。如斯即稱作：頭向北，面向西之師子臥。</note></ewn>仰臥。</p>
        <p><ref cRef="PTS.S.1.122"/>一七</p>
        <p>其時，又見朦朧如煙霧，行往東方、行往西方、行往南方、行往北方、行於上方、行往下方，行往四維。</p>
        <p>時，世尊呼諸比丘曰：「諸比丘！汝等見矇朧如煙者，行往東方、行往西方、行往南方、行往北方、行往上方、行往下方、行往四維者否？」</p>
        <p>「世尊！誠如所說。」</p>
        <p>「諸比丘！此惡魔波旬，以求良家子瞿低迦之識。良家子瞿低迦之識，住何處耶？然則！諸比丘！良家子瞿低迦之識已般涅槃而無住處。」</p>
        <p>時，惡魔波旬取耶慮瓦樹之黃色箜篌來詣世尊處！詣已，以偈白世尊曰：</p>
        <j>
            <s>我求於上下</s>
            <s>乃至於四維</s>
            <s>四方及八方</s>
            <s>不見瞿低迦</s>
            <s>往於何處耶</s>
        </j>
        <j p="世尊">
            <s>志堅英雄者</s>
            <s>常樂於禪思</s>
            <s>日夜從於道</s>
            <s>無願於此生</s>
            <s>打破死魔軍</s>
            <s>不行於再生</s>
            <s>拔除渴愛根</s>
            <s>瞿低迦涅槃</s>
        </j>
        <j>
            <s>破敗於彼悲</s>
            <s>小脇落箜篌</s>
            <s>悲愴之夜叉</s>
            <s>以沒於此處</s>
        </j>
    </body>
    <ps></ps>
</doc>
