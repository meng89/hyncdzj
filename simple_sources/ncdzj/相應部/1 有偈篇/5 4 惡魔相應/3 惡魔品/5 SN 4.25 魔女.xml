<doc>
    <meta/>
    <body>
        <head>
            〔二五〕第五　魔女
            <a n="1"/>
        </head>
        <p>時，渴愛、不快、貪欲之三魔女，來至惡魔波旬處，至已，以偈語惡魔波旬曰：</p>
        <j>
            <s>何故父不樂</s>
            <s>為因何人悲</s>
            <s>我等從其人</s>
            <s>以貪欲係蹄</s>
            <s>如縛森林象</s>
            <s>用以牽繫來</s>
            <s>應置汝手下</s>
        </j>
        <j p="惡魔">
            <s>以貪欲誘惑</s>
            <s>世間阿羅漢</s>
            <s>善逝者不易</s>
            <s>彼出魔領域</s>
            <s>是故我甚悲</s>
        </j>
        <p>時，渴愛、不快、貪欲之三魔女，來詣世尊處。詣已，以此白世尊曰：「沙門！奉事卿足下。」然則得盡煩惱依，卻於無上解脫之世尊，不為一顧。</p>
        <p>時，渴愛、不快、貪欲之三魔女，退於一面，具如是思惟：「諸之興趣各異，我等各化作一百童女相。」</p>
        <p><ref cRef="PTS.S.1.125"/>五</p>
        <p>時，渴愛、不快、貪欲三魔女，各化作一百童女相，以詣世尊前。詣已，白世尊曰：「沙門！奉事卿足下。」然而得盡煩惱依則於無上解脫之世尊，不為一顧。</p>
        <p>時，渴愛、不快、貪欲三魔女，退於一面、具如是思惟：「諸人興趣各異。我等各化作，未生子之百人女。」……〔乃至〕……「化作生一次子之百人女。」……〔乃至〕……「化作生二次子之百人女。」……〔乃至〕……「化作中年之百人女。」……〔乃至〕……「化作高年之百人女。」時，三魔女各化作高年女百人，來詣世尊前。詣已，白世尊曰：「沙門！奉事卿足下。」然而盡煩惱之依，於無上解脫之世尊，不為一顧。</p>
        <p>時，渴愛、不快、貪愛三魔女、退於一面、以言此曰：「我等父之所言，確是真實。</p>
        <j>
            <s>以貪欲誘惑</s>
            <s>世間阿羅漢</s>
            <s>善逝者不易</s>
            <s>彼出魔領域</s>
            <s>是故我甚悲</s>
        </j>
        <p>我等依此攻擊未離欲之沙門婆羅門者，令破其心臟，口吐熱血，亂心狂氣，<ref cRef="PTS.S.1.126"/>猶如割青葦乾、萎、枯、應令之乾、萎、枯。」</p>
        <p>時，渴愛、不快、貪欲三魔女，來詣世尊處。詣已，立於一面。</p>
        <p>立一面之魔女渴愛以偈言世尊曰：</p>
        <j>
            <s>悲侵沈思林</s>
            <s>求復得失富<a n="2"/></s>
            <s>犯罪村人中</s>
            <s>何故不與交</s>
            <s>汝非我友人</s>
        </j>
        <j p="世尊">
            <s>破可愛樂軍</s>
            <s>獨坐得勝義</s>
            <s>禪思心寂靜</s>
            <s>安樂於菩提</s>
            <s>是故我不與</s>
            <s>諸人之交往</s>
            <s>於我無友人</s>
        </j>
        <p>時，魔女不快以偈白世尊曰：</p>
        <j>
            <s>比丘住多修</s>
            <s>以度五瀑流<a n="3"/></s>
            <s>於此度第六<a n="4"/></s>
            <s>如何多禪思</s>
            <s>外界之欲想</s>
            <s>其人不能得</s>
        </j>
        <j p="世尊">
            <s>身安心解脫</s>
            <s>以離作三業<a n="5"/></s>
            <s>正念無貪著<a n="6"/></s>
            <s>了知法無尋</s>
            <s>禪思不憶怒</s>
            <s>亦不為懶惰</s>
            <s>比丘住多修</s>
            <s>以度五暴流</s>
            <s>亦度於第六</s>
            <s>如是多禪思</s>
            <s>外界之欲想</s>
            <s>其人不能得</s>
        </j>
        <p><ref cRef="PTS.S.1.127"/>一九</p>
        <p>時，魔女貪欲，於世尊處，以唱此寂靜偈曰：</p>
        <j>
            <s>彼斷除渴愛</s>
            <s>以率群眾行<a n="7"/></s>
            <s>眾多有情行</s>
            <s>此無貪欲者</s>
            <s>令眾斷魔掌</s>
            <s><a n="8"/>導死王彼岸</s>
        </j>
        <j>
            <s>如來大雄者</s>
            <s>依法王導眾</s>
            <s>於法之所導</s>
            <s>於所了解者</s>
            <s>我等何所嫉</s>
        </j>
        <p>惡魔波旬，見渴愛、不快、貪欲三魔女從遠而來，見已以偈曰：</p>
        <j>
            <s>愚人以蓮莖</s>
            <s>想破碎大山</s>
            <s>以爪掘山巖</s>
            <s>以齒嚙硬鐵</s>
            <s>以頭撞大巖</s>
            <s>大渦探足地</s>
            <s>以杙自捶胸</s>
            <s>今厭瞿曇來</s>
        </j>
        <j>
            <s>愛不快貪欲</s>
            <s>雖是光輝來</s>
            <s>猶捲風神之</s>
            <s>柔毛與落葉</s>
            <s>大師退彼等</s>
        </j>
        <p>此嗢陀南：</p>
        <j>
            <s>多數三彌提</s>
            <s>瞿低迦七年</s>
            <s>魔女五魔經</s>
            <s>依佛大師說</s>
        </j>
    </body>
    <notes/>
    <ps/>
    <notes>
        <note n="1">雜阿含經卷三九．一二（大正藏二．二八六b）。</note>
        <note n="2">失落 cittaṁ nu 讀為 vittaṁ nu。</note>
        <note n="3">眼耳鼻舌身五門之煩惱瀑流。</note>
        <note n="4">第六意門之煩惱瀑流。</note>
        <note n="5">遠離三業之為作 asaṅkhārāno = tayo kammâbhisaṅkhāre anabhisankharonto（不行於三業之行）。</note>
        <note n="6">不貪著 anoko = anālayo。</note>
        <note n="7">底本之 gaṇa-saṅgha-vāri 讀為 gaṇa-saṅgha-cāri。</note>
        <note n="8">由魔王之手云云 acchejja = Maccurājassa hatthato acchinditvā。</note>
    </notes>
</doc>
