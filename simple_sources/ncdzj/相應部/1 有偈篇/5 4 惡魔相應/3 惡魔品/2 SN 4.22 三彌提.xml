<doc type="for_machine">
    <body>
        <head>
            <ref cRef="PTS.S.1.119"/>
            〔二二〕第二　三彌提
            <ewn>
                <a/>
                <note>雜阿含經卷三九．二〇（大正藏二．二八九b）。</note>
            </ewn>
        </head>
        <p>爾時，世尊住釋迦族之尸羅越底。</p>
        <p>時，尊者三彌提住離世尊不遠，不放逸、虔誠、精進。</p>
        <p>時，尊者三彌提，於獨坐靜觀，作如是思念：「我師乃應供者、正等覺者，我實得大利益。我如是於善說之律與法出家。我實得大利益。我之同梵行者、乃諸善人之持戒者。我實得大利益。」</p>
        <p>時，惡魔波旬知尊者三彌提心之所念，來詣尊者三彌提住處。詣已，於尊者三彌提之不遠處，作大恐怖聲，宛如大地破裂。</p>
        <p>時，尊者三彌提詣世尊住處。詣已，禮敬世尊，坐於一面；坐一面已，尊者三彌提以此告世尊曰：</p>
        <p>「世尊！我於獨坐靜觀，作如是思念：『我師乃應供者、正等覺者，我實得大利益！我於善說之律與法出家，我實得大利益。我同梵行者，諸善人之持戒者，我實得大利益。』世尊！〔此時〕於離我不遠處，作大恐怖聲，宛如大地破裂。」</p>
        <p>「三彌提！此非大地之破裂，此乃惡魔波旬為來昏昧汝等眼目者。三彌提！汝於此行不放逸，虔誠、精進而住！」</p>
        <p><ref cRef="PTS.S.1.120"/>八</p>
        <p>「唯然！世尊。」尊者三彌提奉答世尊，禮敬世尊右遶而去。</p>
        <p>復次，尊者三彌提，不放逸、虔誠、精進而住。復次，尊者三彌提於獨坐靜觀、作如是思念：「我師乃應供者、正等覺者……乃至……諸善人之持戒者，我實得大利益。」復次，惡魔波旬知尊者心所思念……乃至……宛如大地破裂。</p>
        <p>時，尊者三彌提，知此乃惡魔波旬，以偈語惡魔波旬曰：</p>
        <j>
            <s>我依於信仰</s>
            <s>由家而出家</s>
            <s>正念與智慧</s>
            <s>於我眼目醒</s>
            <s>我心乃澄靜</s>
            <s>若隨所意欲</s>
            <s>將為何狀態</s>
            <s>令我無恐怖</s>
        </j>
        <p>時，惡魔波旬苦惱以：「三彌提比丘已知我。」萎身隱沒於其處。</p>
    </body>
    <ps></ps>
</doc>
