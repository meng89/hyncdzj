<doc type="for_machine">
    <body>
        <head>
            〔二一〕第一　多數
            <ewn>
                <a/>
                <note>雜阿含經卷三九．一九（大正藏二．二八九a）。</note>
            </ewn>
        </head>
        <p>如是我聞。爾時，世尊住釋迦族之尸羅越底。</p>
        <p>爾時，眾多比丘住於世尊不遠之處，不放逸、虔誠、精進。</p>
        <p>時，惡魔波旬化作一老婆羅門相，結髮，著羚羊背皮衣。背曲如垂木，咽喉呴呴響鳴，執鬱曇鉢羅樹杖，來詣諸比丘處。詣已，謂諸比丘曰：「諸大德！盛壯髮黑、具是青春為人生之第一期，未味愛欲而出家。諸大德！先享受人之愛欲！勿放棄現前以追隔時者。」</p>
        <p>「婆羅門！我等非放棄現前以追隔時者。婆羅門！我等乃放棄隔時者，以追遂現前者。婆羅門！愛欲<ewn><a/><note>在底本 vuttā 之前，漏脫 kāmā 一詞。</note></ewn>為隔時物，多苦，多惱，凶禍亦越強烈，此法乃現前物而非隔時，世尊宣說：可謂來見者，即導向涅槃，識者應各所應知。」</p>
        <p><ref cRef="PTS.S.1.118"/>五</p>
        <p>如是言已。惡魔波旬乃垂頭卷舌，現三皺於額頭，抱杖而去。</p>
        <p>時，彼等諸比丘詣世尊處。詣已，禮敬世尊，坐於一面；一面坐已之彼等諸比丘，以此白世尊：</p>
        <p>「世尊！於此我等住離世尊不遠，不放逸、虔誠、精進。時，世尊！有一老婆羅門，結髮著羚羊背皮衣，背曲如垂木，咽喉之呼吸，呴呴響鳴，執鬱曇鉢羅樹杖，詣我等住處。詣已，以此白我等曰：『諸大德！盛壯髮黑，具足青春，為人生第一期，未味愛欲而出家。諸大德！先享受人之愛欲！勿棄現前以追隔時物。』</p>
        <p>世尊，作如是言已。我等即謂婆羅門：『婆羅門！我等非棄現前以追隔時。婆羅門！我等乃放棄隔時以追現前。婆羅門！愛欲是隔時物，多苦、多惱，凶禍亦越強烈，此法於現前，非隔時。世尊宣說，可謂來見者，即導向涅槃，識者應各所應知。』</p>
        <p>世尊！作如是言已。彼婆羅門即垂頭卷舌，現三皺於額頭，抱杖而去。」</p>
        <p>「諸比丘！此非婆羅門。此乃惡魔波旬，為來昏昧汝等之眼目。」</p>
        <p>時，世尊了知此義，是時即唱此偈曰：</p>
        <j>
            <s>若人見苦因</s>
            <s>如何傾愛欲</s>
            <s>知依世結縛</s>
            <s>人應學解此</s>
        </j>
    </body>
    <ps></ps>
</doc>
