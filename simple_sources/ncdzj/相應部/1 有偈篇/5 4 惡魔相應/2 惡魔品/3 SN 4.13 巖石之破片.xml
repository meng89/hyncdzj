<doc>
    <meta/>
    <body>
        <head>
            〔一三〕第三　巖石之破片
            <a n="1"/>
        </head>
        <p>如是我聞。爾時世尊住王舍城摩達屈闍之鹿野苑。</p>
        <p>爾時，世尊其足被石片所傷。世尊足痛、銳、烈，苦痛不快。世尊正念正心，以克服、忍耐。</p>
        <p>時，惡魔波旬來詣世尊處。詣已，以偈言世尊曰：</p>
        <j>
            <s>懶惰於寢眠</s>
            <s>耽著作詩耶<a n="2"/></s>
            <s>汝為事不多<a n="3"/></s>
            <s>獨自離市里</s>
            <s>住何寢意臥</s>
        </j>
        <j p="世尊">
            <s>非依懶惰臥</s>
            <s>亦非作詩臥</s>
            <s>離愁我事了</s>
            <s>獨自離市里</s>
            <s>我哀憐一切</s>
            <s>有情以為臥</s>
            <s>以箭貫串胸<a n="4"/></s>
            <s>心臟逆猛烈</s>
            <s><ref cRef="PTS.S.1.111"/>受傷亦在眠</s>
            <s>我為無傷者</s>
            <s>何故不成眠</s>
            <s>覺之無躊躇</s>
            <s><a n="5"/>眼之無恐怖</s>
            <s>日夜無悔苦</s>
            <s>不見逆世間</s>
            <s>憐諸有情臥</s>
        </j>
        <p>時，惡魔波旬苦惱以：「世尊已知我，善逝已知我。」而萎身隱形沒於其處。</p>
    </body>
    <notes/>
    <ps/>
    <notes>
        <note n="1">雜阿含經卷三九．一〇（大正藏二．二八五c）。</note>
        <note n="2">註釋：沈湎於思考，想應說法。</note>
        <note n="3">sampacurā = bahavo。</note>
        <note n="4">為煩惱箭所傷之眾生。</note>
        <note n="5">意指：如或有眾人於獅子道等徬徨怖畏，而我卻不躊躇。（註釋）</note>
    </notes>
</doc>
