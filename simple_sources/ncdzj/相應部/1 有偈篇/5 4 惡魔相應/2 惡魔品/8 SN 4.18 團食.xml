<doc type="for_machine">
    <body>
        <head>
            〔一八〕第八　團食
            <ewn>
                <a/>
                <note>雜阿含經卷三九．一五（大正藏二．二八八a）。</note>
            </ewn>
        </head>
        <p>爾時，世尊住摩揭陀國，名五葦村之婆羅門村<ewn><a/><note>五葦 Pañcasālā。</note></ewn>。</p>
        <p><ref cRef="PTS.S.1.114"/>二</p>
        <p>其時，五葦婆羅門村，青年男女等<ewn><a/><note>良家子弟，男、女各自相聚，歡敘致意，並贈物與子女同事之祭儀。</note></ewn>，舉行互換禮物式典。</p>
        <p>時，世尊清晨，持鉢，著衣入五葦婆羅門村乞食。</p>
        <p>時，五葦村婆羅門家主等，為惡魔波旬所執取：「沙門瞿曇不予得食。」</p>
        <p>時，世尊入（村）乞食時，清洗其鉢而歸。</p>
        <p>時，惡魔波旬來詣世尊處。詣已，白世尊曰：「沙門！得食耶？不得耶？」</p>
        <p>「如我之不得食，豈非汝波旬之所為？」</p>
        <p>「然則！世尊！再入五葦婆羅門村，如得食，應是我為！」</p>
        <j>
            <s>侵犯於如來</s>
            <s>惡魔生不德</s>
            <s>波旬惡不實</s>
            <s>汝如何思惟</s>
            <s>即無有所得</s>
            <s>我等亦樂住</s>
            <s>猶如光音天</s>
            <s>我等喜為食</s>
        </j>
        <p>時惡魔波旬……乃至……隱形沒於其處。</p>
    </body>
    <ps></ps>
</doc>
