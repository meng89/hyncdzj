<doc>
    <meta/>
    <body>
        <head>
            〔一九〕第九　農夫
            <a n="1"/>
        </head>
        <p>舍衛城因緣。爾時，世尊〔對諸比丘〕說涅槃法、教示、獎勵、令歡喜。彼等諸比丘，理解、思惟、注心、傾耳諦聽於法。</p>
        <p><ref cRef="PTS.S.1.115"/>二</p>
        <p>時，惡魔波旬生是思惟：「今沙門瞿曇說涅槃法、教示、獎勵，令歡喜。彼等諸比丘，理解、思惟、全心、傾耳，諦聽於法。我寧可昏昧彼等眼目，以詣沙門瞿曇。」</p>
        <p>時惡魔波旬化作農夫，肩扛大鋤，持趕牛棒，散髮，衣大麻粗布，足塗泥漿而詣世尊處。詣已，白言世尊曰：</p>
        <p>「沙門！見牡牛否？」</p>
        <p>「波旬！牡牛於汝有何用？」</p>
        <p>「沙門！眼是我有，色是我有。眼觸之識處是我有。沙門！去往何處汝能脫我否？沙門！耳是我有，聲是我有，……乃至……沙門！鼻是我有，聲是我有，……乃至……沙門！舌是我有，味是我有，……乃至……沙門！身是我有，觸是我有，……乃至……沙門！意是我有！法是我有，意觸之識處是我有。沙門！去往何處能脫我否？」</p>
        <p>「波旬！眼是汝有，色是汝有，眼觸之識處是汝有。波旬！無眼、無色、無眼觸之識處者，則非汝之行處。</p>
        <p>波旬！耳是汝有，聲是汝有，……〔乃至〕……。</p>
        <p>波旬！鼻是汝有，香是汝有，……〔乃至〕……。</p>
        <p><ref cRef="PTS.S.1.116"/>一〇</p>
        <p>波旬！舌是汝有，味是汝有，……〔乃至〕……。</p>
        <p>波旬！意是汝有，法是汝有，意觸之識處是汝有。波旬！無意、無法，無意觸之識處，則非汝之行處。」</p>
        <j p="惡魔">
            <s>此云我有者<a n="2"/></s>
            <s>是云此有我</s>
            <s>若汝意於此</s>
            <s>沙門未脫我</s>
        </j>
        <j p="世尊">
            <s>不去此有我</s>
            <s>不云此是我</s>
            <s>惡魔如是知</s>
            <s>汝不見我道</s>
        </j>
        <p>時，惡魔波旬……乃至……隱形沒於其處。</p>
    </body>
    <notes/>
    <ps/>
    <notes>
        <note n="1">同本無此。</note>
        <note n="2">yaṁ vadanti mamaṁ ti（以之謂我有）。te vadanti mamaṁ ti（彼等謂我有）。</note>
    </notes>
</doc>
