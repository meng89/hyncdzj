<doc type="for_machine">
    <body>
        <head>
            <ref cRef="PTS.S.1.112"/>
            〔一六〕第六　鉢
            <ewn>
                <a/>
                <note>雜阿含經卷三九．二二（大正藏二．二九〇a）。</note>
            </ewn>
        </head>
        <p>〔爾時，世尊〕住舍衛城……。爾時，世尊以五取蘊為諸比丘說法、教示、獎勵，令歡喜。彼等諸比丘，理解、思惟、注心、傾耳，諦聽於法。</p>
        <p>時，惡魔波旬作如是思惟：「今沙門瞿曇，以五取蘊，為諸比丘說法、教示、獎勵，令歡喜。彼等諸比丘、理解，思惟、注心、傾耳，諦聽於法。我寧可為昏昧彼等眼，以詣沙門瞿曇。」</p>
        <p>爾時為〔晾乾〕眾多諸鉢，而置於露地。</p>
        <p>時，惡魔波旬化作牡牛之形，以近其鉢。</p>
        <p>時，一比丘語於另一比丘曰：「比丘！比丘！此牡牛將破此鉢！」</p>
        <p>如是言時，世尊言此比丘曰：「比丘！此非牡牛。此為昏昧汝等眼目之惡魔波旬。」</p>
        <p>時，世尊知是惡魔波旬，以偈告惡魔波旬曰：</p>
        <j>
            <s>色受乃至想</s>
            <s>識行等非我</s>
            <s>亦非是我所</s>
            <s>於此離貪著</s>
            <s>離貪心平安</s>
            <s>以超諸結縛</s>
            <s>何處求此人</s>
            <s>魔軍尋不得</s>
        </j>
        <p>惡魔波旬……乃至……隱形沒於其處。</p>
    </body>
    <ps></ps>
</doc>
