<doc type="for_machine">
    <body>
        <head>
            〔一七〕第七　處
            <ewn>
                <a/>
                <note>雜阿含經卷三九．二三（大正藏二．二九〇a）。</note>
            </ewn>
        </head>
        <p>爾時，世尊住毘舍離大林重閣講堂。</p>
        <p><ref cRef="PTS.S.1.113"/>二</p>
        <p>爾時，世尊以六觸處為諸比丘說法、教示、獎勵，令歡喜。彼等諸比丘，理解、思惟、注心、傾耳，諦聽於法。</p>
        <p>時，惡魔波旬作如是思惟：「此沙門瞿曇以六觸處、為諸比丘說法、教示、獎勵，令歡喜。彼等諸比丘，理解、思惟，注心、傾耳，諦聽於法。我寧可昏昧彼等眼目、以詣沙門瞿曇。」</p>
        <p>時，惡魔波旬來詣世尊處。詣已，於世尊之不遠處，號大恐怖聲，如大地破裂。</p>
        <p>時，一比丘謂於另一比丘曰：「比丘！比丘！此大地會破裂。」</p>
        <p>如是語時，世尊告彼比丘曰：「比丘！此非大地之破裂、此乃惡魔波旬為來昏昧汝等眼目。」</p>
        <p>時，世尊知是惡魔波旬，以偈告惡魔波旬曰：</p>
        <j>
            <s>色聲香及味</s>
            <s>觸等一切法</s>
            <s>乃世恐怖餌</s>
            <s>迷亂諸世人</s>
            <s>佛弟子正念</s>
            <s>超越恐怖餌</s>
            <s>超脫惡魔領</s>
            <s>光輝如太陽</s>
        </j>
        <p>時，惡魔波旬……乃至……隱形沒於其處。</p>
    </body>
    <ps></ps>
</doc>
