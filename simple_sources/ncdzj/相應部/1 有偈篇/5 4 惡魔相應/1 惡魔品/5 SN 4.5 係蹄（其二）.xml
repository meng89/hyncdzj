<doc type="for_machine">
    <body>
        <head>
            〔五〕係蹄
            <ewn>
                <a/>
                <note>雜阿含經卷三九．一六（大正藏二．二八八a）。</note>
            </ewn>
            （其二）
        </head>
        <p>爾時，世尊住波羅捺仙人墮處鹿野苑。於此世尊呼「諸比丘！」彼等諸比丘：「唯然！世尊！」以奉答世尊。</p>
        <p>世尊曰：「諸比丘！我解脫天、人等所有之係蹄。諸比丘！汝等亦解脫天、人等所有之係蹄。諸比丘！為眾人之利益、幸福以憐憫世間。為人天之利益、幸福以遊<ref cRef="PTS.S.1.106"/>方！二人勿走一條路。諸比丘！說具初善、中善、終善之文與義之法。說一切圓滿清淨之梵行。有眾生生來不少塵垢，不聞法亦得令滅，彼等應是知解法者。諸比丘！我亦為說法，而詣優留毘羅將軍村。」</p>
        <p>時，惡魔波旬詣世尊前。詣已，以偈言世尊曰：</p>
        <j>
            <s>汝為天與人</s>
            <s>惡魔係蹄縛</s>
            <s>汝縛惡魔繩</s>
            <s>沙門難逃我</s>
        </j>
        <j p="世尊">
            <s>我脫天與人</s>
            <s>惡魔係蹄縛</s>
            <s>我解惡魔縛</s>
            <s>破壞者汝敗</s>
        </j>
    </body>
    <ps></ps>
</doc>
