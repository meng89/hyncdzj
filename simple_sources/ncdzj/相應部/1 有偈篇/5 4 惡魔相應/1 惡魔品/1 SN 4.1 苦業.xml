<doc>
    <meta/>
    <body>
        <head>
            〔一〕第一　苦業
            <a n="1"/>
        </head>
        <p>如是我聞。爾時，世尊初成正覺時，住優留毘羅林之尼連禪河邊，阿闍波羅尼俱律陀樹下。</p>
        <p>時，世尊獨坐靜觀，而作如是思念：「我今實已脫離彼苦行<a n="2"/>。善哉！我今實已脫離彼無利益之苦行。善哉！證得堅毅、正念、菩提。」</p>
        <p>爾時，惡魔波旬，知世尊心之所念，而來詣世尊處。詣已，以偈白世尊曰：</p>
        <j>
            <s>若無離苦行</s>
            <s>清淨青年眾</s>
            <s>躊躇離淨道</s>
            <s>不淨思為淨</s>
        </j>
        <p>爾時，世尊知是惡魔波旬，以偈答惡魔波旬曰：</p>
        <j>
            <s>不死等苦行<a n="3"/></s>
            <s>知無一切利</s>
            <s>如陸舟艫舵<a n="4"/></s>
            <s>一切無護益</s>
            <s>修戒及定慧<a n="5"/></s>
            <s>此乃菩提道</s>
            <s>我達無上淨</s>
            <s>破壞者汝敗</s>
        </j>
        <p>爾時，惡魔波旬苦惱而曰：「世尊已知我，善逝已知我。」即萎身沒於彼處。</p>
    </body>
    <notes/>
    <ps/>
    <notes>
        <note n="1">雜阿含經卷三九．一四（大正藏二．二八七c）。</note>
        <note n="2">苦行（dukkara-kārikāya）指六年之苦行。（註釋）</note>
        <note n="3">不死，底本之 aparaṁ 讀為 amaraṁ。</note>
        <note n="4">如陸舟之艫舵 piyarittaṁ va dhammani-araññe thale piy'ārittaṁ viya。</note>
        <note n="5">於戒含：正語、正業、正命；於定含：正精進、正念、正定；於慧含：正見、正思，此謂八正道；次句之菩提道，為八正道。</note>
    </notes>
</doc>
