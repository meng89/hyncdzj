<doc>
    <meta/>
    <body>
        <head>
            〔六〕第六　蛇
            <a n="1"/>
        </head>
        <p>如是我聞。爾時，世尊住王舍城竹林栗鼠養餌所。</p>
        <p>爾時，世尊，闇夜中坐於露地，雨絲霏霏下降。</p>
        <p>時，惡魔波旬欲使世尊生起恐怖，毛髮豎立，化作大蛇王相。來詣世尊前。</p>
        <p>其軀體大如木舟，其頭如酒屋之箕，其兩眼如拘薩羅國之銅鉢，其口如雷鳴，出電光。吐舌，其呼吸聲如鐵工之火具音。</p>
        <p>時，世尊知是惡魔波旬，以偈語惡魔波旬曰：</p>
        <j>
            <s>空舍自制御</s>
            <s>勝哉彼牟尼</s>
            <s>於此行放棄</s>
            <s>如是相應彼</s>
            <s><ref cRef="PTS.S.1.107"/>野獸之往來</s>
            <s>蚊虻毒蛇多</s>
            <s>充滿諸恐怖</s>
            <s>大聖行空舍</s>
            <s>無有損一毛</s>
            <s>虛空裂地震</s>
            <s>生者皆恐嚇</s>
            <s>縱向於胸位</s>
            <s>投擲利猛槍</s>
            <s>諸佛不被護<a n="2"/></s>
        </j>
        <p>時，惡魔波旬：「世尊已知我，善逝已知我。」即形體沒其處。</p>
    </body>
    <notes/>
    <ps/>
    <notes>
        <note n="1">雜阿含經卷三九．九（大正藏二．二八五b）。</note>
        <note n="2">依 upadhi = khandha-upadhi 五蘊即指此身體，佛謂恐怖而逃入洞穴，但猶不能保護此身。（註釋）</note>
    </notes>
</doc>
