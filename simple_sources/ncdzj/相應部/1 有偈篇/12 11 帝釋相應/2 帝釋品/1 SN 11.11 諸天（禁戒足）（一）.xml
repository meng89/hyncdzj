<doc type="for_machine">
    <body>
        <head>
            〔一一〕第一　諸天（禁戒足）（一）
            <ewn>
                <a/>
                <note>雜阿含經卷四〇．一（大正藏二．二九〇b）。</note>
            </ewn>
        </head>
        <p>〔爾時，世尊〕在舍衛城……</p>
        <p>「諸比丘！天帝釋為人時，以完滿執持七禁戒足。依此執持之天帝釋乃得天帝釋之地位。</p>
        <p>何為七禁戒足耶？</p>
        <p>應終生孝養父母。應終生尊敬家之長老。應終生語柔和。應終生不誹謗。終生心離慳貪之垢而住家。有意寬、仁而常布施<ewn><a/><note>payata-pāṇi 為行布施，洗手清淨。</note></ewn>、喜施捨、從乞求者、樂施分配。應終生語真實。應終生無忿恨，若忿起則速制伏。</p>
        <p>諸比丘！天帝釋以前為人時，完滿執持此七禁戒足。依此執持，天帝釋得天帝釋之地位。」</p>
        <p>〔世尊宣說已……乃至……師更說此偈。〕</p>
        <j>
            <s>孝養父母者</s>
            <s>奉事於家長</s>
            <s>以語柔和語</s>
            <s>遠離於讒謗</s>
            <s>捨離於慳貪</s>
            <s>語真實制忿</s>
            <s>協利之諸天</s>
            <s>呼彼為善人</s>
        </j>
    </body>
    <ps></ps>
</doc>
