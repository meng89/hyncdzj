<doc type="for_machine">
    <body>
        <head>
            <ref cRef="PTS.S.1.235"/>
            〔一九〕第九　帝釋之禮敬（二）
            <ewn>
                <a/>
                <note>雜阿含經卷四〇．一〇（大正藏二．二三九b）。</note>
            </ewn>
        </head>
        <p>〔爾時，世尊〕住舍衛城祇樹給孤獨園……</p>
        <p>「諸比丘！遠昔天帝釋呼御者摩多利：『摩多利！牽繫千頭駿馬車！我將往囿園觀賞美景。』</p>
        <p>諸比丘！御者摩多利答天帝釋：『唯然！尊者。』牽繫千頭駿馬車，以告知天帝釋：『尊者，千頭駿馬已備齊，尊者，請知今時。』</p>
        <p>諸比丘！時天帝釋走下勝利殿，合掌禮世尊。</p>
        <p>諸比丘！時御者摩多利，以偈語天帝釋：</p>
        <j>
            <s>婆娑婆天人</s>
            <s>悉皆禮敬汝</s>
            <s>帝釋汝之禮</s>
            <s>夜叉是誰耶</s>
        </j>
        <j p="帝釋">
            <s>今天於此界</s>
            <s>正等正覺者</s>
            <s>崇高心之師</s>
            <s>摩多利我禮</s>
            <s>貪瞋乃無明</s>
            <s>無餘悉滅盡</s>
            <s>漏盡阿羅漢</s>
            <s>摩多利我禮</s>
            <s>貪瞋調伏已</s>
            <s>以超於無明</s>
            <s>還滅樂有學</s>
            <s>不逸修習者</s>
            <s>摩多利我禮</s>
        </j>
        <j p="摩多利">
            <s>帝釋汝禮人</s>
            <s>實世最勝者</s>
            <s>婆娑婆所禮</s>
            <s>我亦奉禮敬</s>
            <s>是語須闍夫</s>
            <s>天王摩佉婆</s>
            <s>以敬禮世尊</s>
            <s>最先乘其車」</s>
        </j>
    </body>
    <ps></ps>
</doc>
