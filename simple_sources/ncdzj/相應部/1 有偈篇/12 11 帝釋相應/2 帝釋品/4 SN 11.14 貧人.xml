<doc type="for_machine">
    <body>
        <head>
            〔一四〕第四　貧人
            <ewn>
                <a/>
                <note>雜阿含經卷四六．二（大正藏二．三三三c）。</note>
            </ewn>
        </head>
        <p>爾時，世尊住舍衛城竹林栗鼠養餌所。</p>
        <p>其時，世尊言諸比丘：「諸比丘！」</p>
        <p>彼等比丘奉答世尊：「唯然，世尊！」</p>
        <p>世尊以此宣說：</p>
        <p>「諸比丘！此王舍城有可憐之貧困者窮人。</p>
        <p>彼於如來所說之法與律，執持信，執持戒，執持聞，執持捨，執持慧。</p>
        <p>彼如是於如來所說之法與律，執持信，執持戒，執持聞，執持捨，執持慧，死<ref cRef="PTS.S.1.232"/>後生忉利天為伴之善趣、天界。彼之容貌榮光，超越其他諸天。</p>
        <p>諸比丘！因此忉利之諸天謂譏嫌、愚癡，而作細言：『實希有，實未曾有。此天子以前為人時，可憐貧困窮苦，死後生忉利天為伴之善趣、天界、其容貌榮光，超越其他諸天。』</p>
        <p>諸比丘！時，天帝釋呼忉利諸天：『友！汝等勿譏嫌此天子。此天子以前為人時，於如來所說之法與律，執持信，執持戒，執持聞，執持捨，執持慧。彼依如來所說之法與律，執持信，執持戒、執持聞，執持捨，執持慧，死後生忉利天為伴之善趣、天界，其容貌與榮光，超越其他之諸天。』</p>
        <p>諸比丘！時天帝釋寬恕忉利諸天，此時唱彼等偈：</p>
        <j>
            <s>如來於不動</s>
            <s>有堅實信仰</s>
            <s>愛樂於聖者</s>
            <s>其戒甚善美</s>
            <s>僧伽有信樂</s>
            <s>其見若正直</s>
            <s>稱彼不貧窮</s>
            <s>其人活不虛</s>
            <s>然憶念佛教</s>
            <s>賢者應隨從</s>
            <s>信戒法知見」</s>
        </j>
    </body>
    <ps></ps>
</doc>
