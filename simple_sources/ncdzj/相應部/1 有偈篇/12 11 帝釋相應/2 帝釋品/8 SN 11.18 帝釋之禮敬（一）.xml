<doc>
    <meta/>
    <body>
        <head>
            〔一八〕第八　帝釋之禮敬（一）
            <a n="1"/>
        </head>
        <p>〔爾時，世尊〕住舍衛城祇樹給孤獨園……</p>
        <p>於此世尊宣說：</p>
        <p>諸比丘，遠昔天帝釋呼御者摩多利：「摩多利！準備千頭駿馬之車！我將往園林觀賞美景。」</p>
        <p>諸比丘！御者摩多利答天帝釋：「唯然！尊者。」牽繫千頭駿馬之車，以告知天帝釋：「尊者！千頭駿馬車已備齊，請知今時。」</p>
        <p>諸比丘！時天帝釋走下勝利殿，合掌拜四方。</p>
        <p>諸比丘！時御者摩多利，以偈語天帝釋：</p>
        <j>
            <s>三明之人眾</s>
            <s>地上剎帝利</s>
            <s>及四大天王</s>
            <s>有譽忉利等</s>
            <s>諸天悉禮汝</s>
            <s>時帝汝之禮</s>
            <s>夜叉初是誰</s>
        </j>
        <j p="帝釋">
            <s>三明之人眾</s>
            <s>地上剎帝利</s>
            <s>及四大天王</s>
            <s>有譽忉利等</s>
            <s>諸天悉禮我</s>
            <s>我今以禮敬</s>
            <s>具戒心長靜</s>
            <s>正真出家者</s>
            <s>勤修梵行人</s>
            <s>於家修功德</s>
            <s>具戒優婆塞</s>
            <s>如法養妻者</s>
            <s>摩多利如是</s>
            <s>我乃作禮敬</s>
        </j>
        <j p="摩利多">
            <s>帝釋汝禮人</s>
            <s>實世最勝者</s>
            <s>婆娑婆汝禮</s>
            <s>我亦應禮敬</s>
        </j>
        <j>
            <s>是語須闍夫</s>
            <s>天王摩怯婆</s>
            <s>以禮敬四方</s>
            <s>最先乘其車</s>
        </j>
    </body>
    <notes/>
    <ps/>
    <notes>
        <note n="1">雜阿含經卷四〇．八（大正藏二．二三九a）。</note>
    </notes>
</doc>
