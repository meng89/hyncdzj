<doc type="for_machine">
    <body>
        <head>
            〔二二〕第二　醜陋
            <ewn>
                <a/>
                <note>雜阿含經卷四〇．四（大正藏二．二九一a）。</note>
            </ewn>
        </head>
        <p>〔爾時，世尊〕住舍衛城祇樹給孤獨園……</p>
        <p>於此，世尊宣說：</p>
        <p>「諸比丘！遠昔有醜陋矮小一夜叉，坐於天帝釋之座。」</p>
        <p>「諸比丘！其時，忉利之諸天，以譏嫌、愚癡，而作細語曰：『實希有，實未曾有。此醜陋矮小夜叉，坐天帝釋之座。』</p>
        <p>諸比丘！忉利諸天，因譏嫌、愚癡而作細語，其夜叉成為美麗、美觀而宏偉。</p>
        <p>諸比丘！時，忉利之諸天到天帝釋處。到已，以此言天帝釋：</p>
        <p><ref cRef="PTS.S.1.238"/>七</p>
        <p>『尊者！醜陋矮小一夜叉，坐汝之座，是故忉利之諸天，實希有，實未曾有，此醜陋矮小一夜叉，坐天帝釋之座。語譏嫌、細言。尊者！因忉利之諸天譏嫌、愚癡而作細語，其夜叉則成為美麗，美觀而宏偉。尊者！彼或許是食忿夜叉耶？』</p>
        <p>諸比丘！時天帝釋來到食忿夜叉處，到已，一肩著衣，右膝著地，合掌禮其食忿夜叉，三度自報其名：『尊者！我乃天帝釋，尊者！我乃天帝釋。』</p>
        <p>諸比丘！天帝釋自報其名，其夜叉則成醜陋而矮小。成為醜陋短小，則遂沒其形。</p>
        <p>諸比丘！時，天帝釋則坐自座，以寬恕忉利之諸天，其時而唱此偈曰：</p>
        <j>
            <s>我心不易害</s>
            <s>不為情波奪</s>
            <s>我長不知怒</s>
            <s>於我不起忿</s>
            <s>不言激忿語</s>
            <s>語無不如法</s>
            <s>以思自己利</s>
            <s>常以抑自己」</s>
        </j>
    </body>
    <ps></ps>
</doc>
