<doc type="for_machine">
    <body>
        <head>
            〔二〕第二　須師摩
            <ewn>
                <a/>
                <note>同本闕如。</note>
            </ewn>
        </head>
        <p>〔爾時，世尊〕住舍衛城祇樹給孤獨園。</p>
        <p>世尊於此，言諸比丘：「諸比丘！」彼等諸比丘奉答世尊：「唯然！世尊。」</p>
        <p>世尊以此宣說：</p>
        <p>「諸比丘！遠昔阿修羅攻擊諸天。諸比丘！時天帝釋呼須師摩天子：『愛子須師摩！此等阿修羅，今攻擊諸天，愛子須師摩！汝往迎討阿修羅。』須師摩天子奉答天帝釋：『唯然！尊者。』而耽於放逸。</p>
        <p><ref cRef="PTS.S.1.218"/>五</p>
        <p>諸比丘！再度……〔乃至〕……</p>
        <p>諸比丘！天帝釋三度呼須師摩天子：『愛子須師摩！此等阿修羅，今攻擊諸天。愛子須師摩！汝往迎討阿修羅。』諸比丘！須師摩天子奉答天帝釋：『唯然！尊者。』而耽於放逸。</p>
        <p>諸比丘！時天帝釋，以偈語須師摩天子：</p>
        <j>
            <s>無勵無勤勉</s>
            <s>達安樂處者</s>
            <s>須師摩去往</s>
            <s>我亦往其處</s>
        </j>
        <j p="須師摩">
            <s>懶惰無勤勵</s>
            <s>不為所應為</s>
            <s>一切愛欲繁</s>
            <s>示其最勝處</s>
        </j>
        <j>
            <s>〔帝釋：〕懶惰無勤勵</s>
            <s>得無限樂者</s>
            <s>須師摩去往</s>
            <s>我亦往其處</s>
        </j>
        <j p="須師摩">
            <s>我天主帝釋</s>
            <s>無作悲絕望</s>
            <s>得安樂道者</s>
            <s>示其最勝道</s>
        </j>
        <j p="帝釋">
            <s>若是無所作</s>
            <s>決無有老者</s>
            <s>此實涅槃道</s>
            <s>須師摩去往</s>
            <s>我亦往其處</s>
        </j>
        <p>諸比丘！其實天帝釋，自生功德果報，以統理忉利天，應是努力精進之稱讚者。諸比丘！汝等於此，於此善說之法與律出家，未達者為達，未到者為到，未實現者為實現而努力、奮勵、精進者，汝等能顯耀此事。」</p>
    </body>
    <ps></ps>
</doc>
