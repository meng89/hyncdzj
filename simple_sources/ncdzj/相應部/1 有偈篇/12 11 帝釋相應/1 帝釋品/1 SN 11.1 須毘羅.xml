<doc type="for_machine">
    <body>
        <head>
            〔一〕第一　須毘羅
            <ewn>
                <a/>
                <note>雜阿含經卷四〇．一二（大正藏二．二九四a）。</note>
            </ewn>
        </head>
        <p>如是我聞。爾時，世尊住舍衛城祇樹給孤獨園。</p>
        <p>世尊於此言諸比丘：「諸比丘！」彼等諸比丘奉答世尊：「唯然！世尊！」</p>
        <p>世尊以此宣說：</p>
        <p>「諸比丘！遠昔阿修羅攻擊諸天。諸比丘！時天帝釋呼須毘羅天子：『愛子須毘羅！今此等阿修羅攻擊諸天。愛子須毘羅！汝往迎討阿修羅！』諸比丘！須毘羅天子奉答天帝釋：『唯然！尊者。』而耽於放逸。</p>
        <p>諸比丘！……再度〔乃至〕</p>
        <p>諸比丘！天帝釋三度呼須毘羅天子：『愛子須毘羅！此等阿修羅，今攻擊諸天。愛子須毘羅！汝往迎討阿修羅。』諸比丘！『唯然！尊命。』須毘羅天子奉答天帝釋，而耽於放逸。</p>
        <p><ref cRef="PTS.S.1.217"/>七</p>
        <p>諸比丘！時天帝釋，以偈語須毘羅天子：</p>
        <j>
            <s>無勵無勤勉</s>
            <s>達安樂處者</s>
            <s>須毘羅前往</s>
            <s>我亦往其處</s>
        </j>
        <j p="須毘羅">
            <s>懶惰無勤勉</s>
            <s>不為所應為</s>
            <s>一切愛欲繁</s>
            <s>示其最勝處<ewn><a/><note>taṁ me Sakka varaṁ disaṁ = Sakkadevasettha taṁ me varaṁ uttamaṁ ṭhānaṁ okasaṁ disaṁ ācikkha kathehi（為我說其最勝地點）。</note></ewn></s>
        </j>
        <j p="帝釋">
            <s>懶惰無勤勵</s>
            <s>得無限樂者</s>
            <s>須毘羅去往</s>
            <s>我亦往其處</s>
        </j>
        <j p="須毘羅">
            <s>我天主帝釋</s>
            <s>無作悲絕望</s>
            <s>得安樂道者</s>
            <s>示其最勝道</s>
        </j>
        <j p="帝釋">
            <s>若是無所作</s>
            <s>決無有老者</s>
            <s>此實涅槃道</s>
            <s>須毘羅去往</s>
            <s>我亦往其處</s>
        </j>
        <p>諸比丘！其實天帝釋，自生功德果報，以統理忉利天，應是勤勉精進之稱讚者。諸比丘！汝等於此，於此善說之法與律出家。未達者為達，未到者為到，未實現者為實現而勤勉、奮勵、精進者，汝等能顯耀此事。」</p>
    </body>
    <ps></ps>
</doc>
