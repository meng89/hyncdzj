<doc type="for_machine">
    <body>
        <head>
            〔五〕第五　善語之勝利
            <ewn>
                <a/>
                <note>雜阿含經卷四〇．六（大正藏二．二九一C）。</note>
            </ewn>
        </head>
        <p>舍衛城因緣。</p>
        <p>「諸比丘！遠昔天與阿修羅激戰。</p>
        <p>時，諸比丘！吠波質底阿修羅，以此謂天帝釋曰：『諸天王！善語致勝利！』『吠波質底！善語致勝利！』</p>
        <p>諸比丘！時天與阿修羅，於其會眾應知誰是善語、惡語者。</p>
        <p>諸比丘！時吠波質底阿修羅王，以此謂天帝釋：『帝釋！唱偈！』</p>
        <p>諸比丘！如是言已，天帝釋以此謂吠波質底阿修羅王：『吠波質底！汝往昔於此是天。吠波質底！請說偈！』</p>
        <p><ref cRef="PTS.S.1.223"/>七</p>
        <p>諸比丘！如是言已，吠波質底阿修羅王，以說此偈：</p>
        <j>
            <s>若不止禁者</s>
            <s>愚人益招猛</s>
            <s>是故重刑罰</s>
            <s>智者止愚人</s>
        </j>
        <p>諸比丘！吠波質底阿修羅王語此偈時，阿修羅歡呼，諸天則默然。</p>
        <p>諸比丘！其時吠波質底阿修羅王，以此謂天帝釋：『帝釋！唱偈！』</p>
        <p>諸比丘！如是言已，天帝釋唱此偈：</p>
        <j>
            <s>於我之思惟</s>
            <s>以止禁愚者</s>
            <s>以知其他怒</s>
            <s>寂靜於正念</s>
        </j>
        <p>諸比丘！天帝釋唱此偈時，諸天歡呼，阿修羅默然。</p>
        <p>諸比丘！時天帝釋以此謂吠波質底阿修羅曰：『吠波質底！唱偈！』</p>
        <j>
            <s>婆娑婆此忍</s>
            <s>我見為過失</s>
            <s>愚人恐怖我</s>
            <s>以為是忍他</s>
            <s>如使牛逃者</s>
            <s>必增益猛追</s>
            <s>愚人益增長</s>
        </j>
        <p>諸比丘！又吠波質底阿修羅王唱此偈時，阿修羅歡呼，諸天默然。</p>
        <p>諸比丘！時吠波質底阿修羅王，以此謂天帝釋：『帝釋！唱偈！』</p>
        <p>諸比丘！如是言已，天帝釋唱此偈：</p>
        <j>
            <s>以忍為怖畏</s>
            <s>欲思則令思</s>
            <s>己利勝者中</s>
            <s>無有勝忍辱</s>
            <s>有力忍無力</s>
            <s>此云最勝忍</s>
            <s>無力人常忍</s>
            <s>謂無力之力</s>
            <s>其力愚人力</s>
            <s>有力護於法</s>
            <s>無須要反駁</s>
            <s>忿者還與忿</s>
            <s>更是為惡事</s>
            <s>忿者不還忿</s>
            <s>激戰得二度</s>
            <s>最大之勝利</s>
            <s>知他之忿怒</s>
            <s>正念靜己人</s>
            <s><ref cRef="PTS.S.1.224"/>自己以及他</s>
            <s>雙方之醫師</s>
            <s>唯無知法者</s>
            <s>其人為愚者</s>
        </j>
        <p>諸比丘！天帝釋唱此偈時，諸天歡呼，阿修羅默然。</p>
        <p>諸比丘！諸天與阿修羅之會眾，於此謂曰：</p>
        <p>『吠波質底阿修羅王所語之偈語，屬於力、劍、爭、不和與激戰。』</p>
        <p>『天帝釋之偈語、非屬力、劍、爭、不和、激戰。勝利在於天帝釋之有善語。』</p>
        <p>諸比丘！勝利在於天帝釋之致善語。」</p>
    </body>
    <ps></ps>
</doc>
