<doc type="for_machine">
    <body>
        <head>
            〔一四〕第四　於戰之二語
            <ewn>
                <a/>
                <note>雜阿含經卷四六．一五（大正藏二．三三八b）。</note>
            </ewn>
            （其一）
        </head>
        <p>〔爾時，世尊〕在舍衛城……。</p>
        <p>時，摩揭陀國韋提希子阿闍世王，整備四軍，針對拘薩羅國之波斯匿王，攻入其迦尸國。</p>
        <p>拘薩羅國之波斯匿王，聞摩揭陀國之韋提希子阿闍世王整備四軍，攻入我迦尸國。</p>
        <p>時，拘薩羅國波斯匿王，整備四軍，迎戰摩揭陀國韋提希子阿闍世王於迦尸國。</p>
        <p><ref cRef="PTS.S.1.83"/>四</p>
        <p>時，摩揭陀國韋提希子阿闍世與拘薩羅國之波斯匿王生戰事。依其戰鬥，摩揭陀國韋提希子阿闍世王，攻破拘薩羅國之波斯匿王。拘薩羅國之波斯匿王，則逃歸首都之舍衛城。</p>
        <p>時，眾多比丘，朝晨著衣持鉢，入舍衛城行乞。舍衛城行乞飯食後置鉢，往詣世尊處。詣已，敬禮世尊而坐於一面，坐於一面之諸比丘等。以此事白世尊曰：</p>
        <p>「世尊！如今，摩揭陀國韋提希子阿闍世王與拘薩羅國之波斯匿王挑起戰事。依其戰鬥，摩揭陀國韋提希子阿闍世王，攻破拘薩羅國之波斯匿王。拘薩羅國之波斯匿王，逃歸首都之舍衛城。」</p>
        <p>「諸比丘！摩揭陀國韋提希子阿闍世王，有惡友、惡朋、惡伴。諸比丘！拘薩羅國之波斯匿王，有善友、善朋、善伴。諸比丘！但拘薩羅國之波斯匿王，今夜為敗者，應是苦眠。」</p>
        <p>〔世尊，說此……乃至……〕</p>
        <j>
            <s>勝利以生怨</s>
            <s>敗者苦難寢</s>
            <s>只有捨勝敗</s>
            <s>平靜樂安眠</s>
        </j>
    </body>
    <ps></ps>
</doc>
