<doc>
    <meta/>
    <body>
        <head>
            〔一八〕第八　不放逸
            <a n="1"/>
            （其二）
        </head>
        <p>〔爾時，世尊〕住舍衛城……</p>
        <p>坐於一面之拘薩羅國波斯匿王以此白世尊曰：「世尊！我於獨坐靜觀以生思念：『依世尊之善說法，而與善友、善朋、善伴交；非與惡友、惡朋、惡伴交。』」</p>
        <p>「大王！如是，大王！如是。大王！依我善說法，而與善友、善朋、善伴交；非與惡友、惡朋、惡伴交。</p>
        <p>大王！爾時，我住釋迦族邑。</p>
        <p>大王！時，阿難比丘詣我處。詣已，禮敬於我坐於一面，大王！坐於一面之阿難比丘謂我曰：『世尊！此善友、善朋，善伴即梵行之一半。』</p>
        <p><ref cRef="PTS.S.1.88"/>六</p>
        <p>大王！我如是言已，以此謂阿難比丘曰：『阿難！不然。阿難！不然。阿難！此善友、善朋、善伴，乃是梵行之全部。阿難！有善友、善朋、善伴之比丘，得以期待於修行八支聖道，屢修八支聖道。</p>
        <p>阿難！如何有善友、善朋、善伴之比丘，屢修八支聖道耶？</p>
        <p>阿難！此比丘依遠離，依離貪，依滅，以修正見，捨離〔煩惱〕及轉向〔涅槃〕<a n="2"/><a n="3"/>。依遠離，依離貪，依滅，以修正思〔……乃至……〕正語〔……乃至……〕正業〔……乃至……〕正命〔……乃至……〕正精進〔……乃至……〕正念〔……乃至……〕正定，而捨離及轉向。阿難！如是有善友、善朋、善伴之比丘，以修行八支聖道，屢修八支聖道。</p>
        <p>阿難！依此應知有善友、善朋、善伴，乃梵行之全部。</p>
        <p>阿難！不論如何，依以我為善友，生法之眾生，依生而解脫。老法之眾生，依老而解脫，病法之眾生，依病而解脫，死法之眾生，依死而解脫，愁悲苦惱悶之眾生，依愁悲苦惱悶而解脫。阿難！依此應知有善友、善朋、善伴，乃梵行之全部。』</p>
        <p>大王！是故，王不能不如是學。我應容有善友、善朋、善伴。大王！不能不<ref cRef="PTS.S.1.89"/>如是學。大王！欲有善友、善朋、善伴者，不能不依此一法而住，即於善法不放逸。</p>
        <p>大王！王依不放逸、住不放逸者，王之後宮亦應如是思念：『王依不放逸，住不放逸，我等亦應依不放逸、住不放逸。』</p>
        <p>大王！王依不放逸、住不放逸者，剎帝利之侍臣等應如是思念：『王依不放逸、住不放逸；我等亦應依不放逸、住不放逸。』</p>
        <p>大王！王依不放逸、住不放逸者，國民亦應如是思念：『王依不放逸、住不放逸；我等亦應依不放逸、住不放逸。』</p>
        <p>大王！王依不放逸、住不放逸者，當亦護自己，亦護後宮，亦護庫藏。」</p>
        <p>〔世尊宣說……乃至……〕</p>
        <j>
            <s>繼續負願望</s>
            <s>欲得至大富</s>
            <s>賢者行功德</s>
            <s>以讚不放逸</s>
            <s>賢者不放逸</s>
            <s>以得二種利</s>
            <s>現世之益利</s>
            <s>以及未來利</s>
            <s>依得於此義</s>
            <s>英雄謂賢者</s>
        </j>
    </body>
    <notes/>
    <ps/>
    <notes>
        <note n="1">雜阿含經卷四六．一七（大正藏二．三三九a）。</note>
        <note n="2">煩惱之捨離與涅槃之迴轉 vossagga-pariṇāmi = kilesa-pariccāga, nibbāna-pakkhandana。</note>
        <note n="3">煩惱之捨離與涅槃之迴轉 vossagga-pariṇāmi = kilesa-pariccāga, nibbāna-pakkhandana。（CBETA 按：漢譯南傳大藏經此頁中缺相對應之註標[40]，今於此處加上[40]之註標。）</note>
    </notes>
</doc>
