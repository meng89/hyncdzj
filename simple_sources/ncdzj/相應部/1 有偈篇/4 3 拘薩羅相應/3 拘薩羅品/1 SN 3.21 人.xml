<doc>
    <meta/>
    <body>
        <head>
            〔二一〕第一　人
            <a n="1"/>
        </head>
        <p>〔爾時，世尊〕在舍衛城……</p>
        <p>時，拘薩羅國之波斯匿王，往詣世尊處。詣已，禮敬世尊，於一面坐，世尊謂於一面坐之拘薩羅國波斯匿王曰：「大王！世間有四種人。」</p>
        <p>「四種者何耶？」「乃：由闇入闇，由闇入明，由明入闇，由明入明者是。</p>
        <p>大王！如何之為由闇入闇耶？大王！今有人生卑賤家、生於旃陀羅家、作竹籠家、獵夫家、作皮家<a n="2"/>、清潔夫家，貧窮而缺乏飲食，生計困難，難得衣食、醜陋<ref cRef="PTS.S.1.94"/><a n="3"/>，畸軀而駝背<a n="4"/>，多病、獨眼、曲手、跛足、半身不遂，不得飲食、衣服、車乘、華鬘、香、塗香、寢牀、住居、燈光。彼身為惡行、語為惡行、意為惡行。彼為此身、語、意之惡行，身體毀壞死後，墮於苦處、惡處、地獄。大王！譬喻人由闇入闇，由闇入闇，即由血暗<a n="5"/>入血暗。大王！我說譬喻此人。大王！如是等人是由闇入闇。</p>
        <p>大王！如何之人是由闇入明耶？大王！如今有人生卑賤、旃陀羅家、作竹籠家、獵夫家、皮匠家、清潔夫家，貧窮而缺乏飲食，生計困難，難得衣食，醜陋奇而駝背、多病、獨眼、曲手、跛足、半身不遂，不得飲食、衣服、車乘、華鬘、香、塗香、寢牀、住居、燈光。彼身行善行，口行善行、意行善行。彼於身語意善行。身體毀壞死後，生善趣天界。大王！譬喻有人由地乘輿，由輿移乘馬背，由馬背移乘象，由象肩移登高樓。大王！正如我以此人為喻。大王！如是之人是由闇入明。</p>
        <p>大王！如何之為人由明入闇耶？大王！於今有人生高貴家。生大富剎帝利家、<ref cRef="PTS.S.1.95"/>大富婆羅門家、大富家主之家、富而有大財、大產、多金銀、多資財、多財穀之家。彼等美貌、見好、似樂見蓮葉具最上美色之皮膚。得飲食、衣服、車乘、華鬘、香、塗香、寢牀、住居、明燈。彼身為惡行、口為惡行、意為惡行。彼者身、口、意為惡行、身體毀壞死後，墮惡趣、苦處、地獄。大王！譬喻人由高樓下至象肩、由象肩下至馬背，由馬背下至輿，由輿下至地面，由地面降入於闇〔處〕。大王！我說譬喻此人，大王！如是之人，是由明入暗。</p>
        <p>大王！如何之人為由明入明耶？大王！於今有人生高貴家，生大富剎帝利家、大富婆羅門家、大富家主之家、富而有大財、大產、多金銀、多資財、多財穀之家。得飲食、衣服、車乘、華鬘、香、塗香、寢牀、住居、明燈。彼之身為善行、口為善行、意為善行。彼者身、口、意為善行，身體毀壞死後，生善趣、天界。大王！譬喻有人，由輿移至馬背、由馬背移至象肩、由象肩移至高樓。大王！我說譬喻比人，大王！如是之人，是由明入明。</p>
        <p><ref cRef="PTS.S.1.96"/>八</p>
        <p>大王！世有如此〔四種之〕眾人。」</p>
        <p>〔世尊如此宣說……乃至……〕</p>
        <j>
            <s>貧者無信仰</s>
            <s>心卑而吝惜</s>
            <s>慳嗇有惡思</s>
            <s>邪見無敬心</s>
            <s>嘲罵乞食者</s>
            <s>沙門婆羅門</s>
            <s>惱不為人思<a n="6"/></s>
            <s>妨與乞食者</s>
            <s>如是人死後</s>
            <s>往恐懼地獄</s>
            <s>此由闇入闇</s>
            <s>貧窮有信仰</s>
            <s>無有卑吝心</s>
            <s>行施思崇高</s>
            <s>心靜不混亂<a n="7"/></s>
            <s>對他乞食者</s>
            <s>沙門婆羅門</s>
            <s>從座立敬禮</s>
            <s>平安行修身</s>
            <s>乞食不妨食</s>
            <s>如是人死後</s>
            <s>生於忉利天</s>
            <s>此由闇入明</s>
            <s>雖富無信仰</s>
            <s>心卑心吝惜</s>
            <s>慳嗇有惡思</s>
            <s>邪見無敬心</s>
            <s>嘲罵乞食者</s>
            <s>沙門婆羅門</s>
            <s>惱不為人思</s>
            <s>妨與乞食者</s>
            <s>如是人死後</s>
            <s>往恐懼地獄</s>
            <s>此由明入闇</s>
            <s>富貴有信仰</s>
            <s>無有卑吝心</s>
            <s>行施思崇高</s>
            <s>心靜不混亂</s>
            <s>對他乞食者</s>
            <s>沙門婆羅門</s>
            <s>從座立敬禮</s>
            <s>平安行修身</s>
            <s>對於乞食者</s>
            <s>不妨與之食</s>
            <s>如是人死後</s>
            <s>生於忉利天</s>
            <s>此由明入明</s>
        </j>
    </body>
    <notes/>
    <ps/>
    <notes>
        <note n="1">雜阿含經卷四二．二（大正藏二．三〇四b）。</note>
        <note n="2">在註釋中有 rathakārakula = cammakārakula。</note>
        <note n="3">怪軀 duddasiko = vijātamātuyā pi amañapadassano。</note>
        <note n="4">駝背 okoṭimako = lakuṇṭako。</note>
        <note n="5">血暗（lohitamala）視一切物，皆見紅色。</note>
        <note n="6">Natthiko Natthi 可解釋為人，今 na-atthiko，解作（不思作為）。</note>
        <note n="7">心不混亂 abyagga-manaso = ekagga-citto。</note>
    </notes>
</doc>
