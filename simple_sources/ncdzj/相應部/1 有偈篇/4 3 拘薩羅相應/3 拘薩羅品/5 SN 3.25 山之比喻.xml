<doc>
    <meta/>
    <body>
        <head>
            〔二五〕第五　山之比喻
            <a n="1"/>
        </head>
        <p>舍衛城因緣。</p>
        <p>〔世尊〕謂於一面坐之拘薩羅國波斯匿王曰：「大王！王從何處來耶？」</p>
        <p>「世尊！沉醉於主權之憍、耽於愛欲貪、得國家保全，征服廣大領土、剎帝利之灌頂王、有諸王事，我忙碌<a n="2"/>於此等事。」</p>
        <p><ref cRef="PTS.S.1.101"/>四</p>
        <p>「大王！王之意如何耶？於此可信、可賴者從東方來，彼詣王處，作如是言曰：『大王！請知我從東方來。於彼見如虛空之大山，而壓碎一切生物，大王！請作應作之事。』</p>
        <p>時，有可信、可賴之第二人，由西方……乃至……第三人由北方……乃至……第四人由南方來，彼詣王處，作如是言曰：『大王！請知我從南方來，於彼見如虛空之大山壓碎一切生物。大王！諸作應作之事。』大王！如是大恐怖，已至人類滅盡之可怕，人身更難再受。於王應作何事耶？」</p>
        <p>「世尊！如是大恐怖，已至人類滅盡之可怕，人身更難再受者；唯為法行、正行、善業、功德業之外、無何所為焉！」</p>
        <p>「大王！我說王，我告於王：老死壓在王之上，如老死壓在王頭上，應何所為耶？」</p>
        <p>「世尊！如老死壓在我上；應為法行、正行、善業、功德業之外，無何所為焉！</p>
        <p>世尊！沉醉主權之憍，耽愛欲之貪，得國家之保全，征服廣大之領土，剎帝利種之灌頂王、有象軍戰。然而，世尊！此等象軍戰，亦於老死之壓來，無防老死之方法<a n="3"/>與餘地。</p>
        <p><ref cRef="PTS.S.1.102"/>一〇</p>
        <p>世尊！沈醉於主權之憍……乃至……剎帝利之灌頂王有馬軍戰〔……〕車軍戰〔……〕步軍戰。然而此步軍戰，亦於老死之壓來，無防〔老死〕之方法與餘地。</p>
        <p>世尊！王宮有善咒之大臣，彼等得以咒語破來攻之敵。然而，世尊！咒戰之壓來，無防老死之方法與餘地。</p>
        <p>又，世尊！於此王宮，有布滿地階<a n="4"/>又布滿上階莫大之黃金。我等依此財寶，可說服攻來之敵，然而此財寶之戰，無防老死壓來之方法與餘地。</p>
        <p>世尊！老死壓來我頭上時；唯為法行、正行、善業、功德業之外，無何所為焉！」</p>
        <p>「大王！實者如是，大王！實者如是。老死壓來王之上，唯為法行、正行、善業、功德業之外，無何所為焉！」</p>
        <p>世尊此宣說……乃至……師唱此偈曰：</p>
        <j>
            <s>穿空大岩山</s>
            <s>猶四方迫來</s>
            <s>老死之強迫</s>
            <s>臨眾人頭上</s>
            <s>剎帝婆羅門</s>
            <s>毘舍首陀羅</s>
            <s>乃至旃陀羅</s>
            <s>下水清掃人</s>
            <s>任何人難免</s>
            <s>一切皆被迫</s>
            <s>象軍無餘地</s>
            <s>車軍及步軍</s>
            <s>亦為無餘地</s>
            <s>咒術亦無濟</s>
            <s>富亦無術勝</s>
            <s>故賢為己思</s>
            <s>佛法及僧伽</s>
            <s>以植於信仰</s>
            <s>身口以至心</s>
            <s>如法之行人</s>
            <s>此世承讚譽</s>
            <s>未來生天界</s>
        </j>
        <p>此之嗢陀南：</p>
        <j>
            <s>人祖母世間</s>
            <s>弓術佛勝說</s>
            <s>譬喻廣大山</s>
            <s>拘薩品第五</s>
        </j>
    </body>
    <notes/>
    <ps/>
    <notes>
        <note n="1">雜阿含經卷四二．三（大正藏二．三〇五b）。</note>
        <note n="2">忙碌 ussukkaṁ = vyāpāraṁ（職務、從事）。</note>
        <note n="3">手段 gati = nibbatti 餘地 visayo = okāso。</note>
        <note n="4">滿於地階 bhūmigataṁ = mahālohākumbhiyo pūretvā bhūmiyaṁ ṭhapitaṁ（裝入大銅壺置於地上者），布滿上階者 vehāsaṭṭhaṁ = cammapasibbake pūretvā tulā sanghāṭ adī'su laggetvā ceva niyyūhadisu ca pūretvā ṭhapitaṁ（裝入皮袋掛於天上之棋木或梁，留在上樓者）。</note>
    </notes>
</doc>
