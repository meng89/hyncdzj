<doc type="for_machine">
    <body>
        <head>
            〔二四〕第四　弓術
            <ewn>
                <a/>
                <note>雜阿含經卷四二．一（大正藏二．三〇四a）。</note>
            </ewn>
        </head>
        <p>〔爾時，世尊〕住舍衛城……</p>
        <p>坐於一面之拘薩羅國波斯匿王，以此白世尊曰：「世尊！布施應於何處為之耶？」</p>
        <p>「大王！應於心之信樂處為作之。」</p>
        <p>「世尊！於何處行施，有大果耶？」</p>
        <p>「大王！布施應於何處為？與何處行施有大果者，有別也。大王！施於持戒者有大果；於惡戒者則不然。大王！誠然！今我問王，王之意云何耶？</p>
        <p>大王！王之意如何耶？於此王興起戰爭，其戰激烈。時，有不學，不熟習、不<ref cRef="PTS.S.1.99"/>慣、不練、恐懼症而戰慄、恐怖、逃亡之剎帝利青年來，王扶持其人，如是其人有用耶？」</p>
        <p>「世尊！不，我不扶持其人，其人無有用。」</p>
        <p>「時，有不學〔……乃至……〕逃亡之婆羅門青年〔……〕毘舍之青年〔……〕首陀羅之青年來……乃至……不，我不扶持其人，其人無有用。」</p>
        <p>「大王！王之意云何耶？於此王興起戰爭，其戰激烈。時，有有學、熟習、慣、練、無恐懼症、不戰慄、不恐怖、不逃亡之剎帝利青年來，王扶持其人，如是其人有用耶？」</p>
        <p>「世尊，我扶持其人，如是之人為有用。」</p>
        <p>「時，有有學〔……乃至……〕不逃亡之婆羅門青年〔……〕毘舍之青年〔……〕首陀羅之青年來……乃至……王扶持此人，如是之人有用耶？」</p>
        <p>「世尊！我扶持此人，如是之人有用。」</p>
        <p>「大王！如是任何家族，從其家族，無家而出家，以離五支並具五支者，施彼有大果。</p>
        <p>如何為離五支耶？為離愛欲、離瞋、離惛眠、離掉悔、離疑、此謂離五支。</p>
        <p><ref cRef="PTS.S.1.100"/>一五</p>
        <p>如何為具五支耶？為具無學戒蘊、具無學定蘊、具無學慧蘊、具無學解脫蘊、具無學解脫知見蘊，此謂具五支。</p>
        <p>施如是離五支、具五支者有大果。」</p>
        <p>世尊宣說於此……乃至……師其時唱偈曰：</p>
        <j>
            <s>王為戰生貴</s>
            <s>不扶持怯者</s>
            <s>善選巧弓術</s>
            <s>勇氣力青年</s>
            <s>如是之智者</s>
            <s>其生雖卑劣</s>
            <s>忍辱有慈悲</s>
            <s>善供聖跡人</s>
            <s>善住多聞者</s>
            <s>欣樂作小屋</s>
            <s>無水林設池</s>
            <s>嶮處與設道</s>
            <s>食物飲堅食</s>
            <s>衣服及住居</s>
            <s>以信樂之心</s>
            <s>善施直心人</s>
            <s>如受電華鬘</s>
            <s>轟百鳥冠雲</s>
            <s>雨降於大地</s>
            <s>高低皆潤濕</s>
            <s>有信而多聞</s>
            <s>賢者以集富</s>
            <s>食物及飲料</s>
            <s>惠於乞食者</s>
            <s>心喜而播散</s>
            <s>言予之予之</s>
            <s>此乃彼之轟</s>
            <s>如天之降雨</s>
            <s>廣大功德水</s>
            <s>以注眾人上</s>
        </j>
    </body>
    <ps></ps>
</doc>
