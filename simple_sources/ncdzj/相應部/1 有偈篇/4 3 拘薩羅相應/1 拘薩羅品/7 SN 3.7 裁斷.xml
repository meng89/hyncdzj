<doc>
    <meta/>
    <body>
        <head>
            〔七〕裁斷
            <a n="1"/>
        </head>
        <p>坐於一面之拘薩羅國波斯匿王白世尊曰：</p>
        <p>「世尊！我坐於裁判之座，見有大富、有大財大產、甚多資財、甚多財穀之剎帝利、婆羅門、家主等，自知為欲樂，依於欲樂，欲樂之故而語妄語。故我生如是思念：『我今有充分裁斷，今當依裁斷以顯賢面<a n="2"/>。』」</p>
        <p>「大王！有大富，有大財大產，甚多金銀，甚多資財，甚多財穀之剎帝利、婆羅門、家主等，自知為欲樂，依於欲樂，欲樂之故而語妄語，彼等應長時之不利苦惱。」</p>
        <p>〔世尊宣說此已……乃至……〕</p>
        <j>
            <s>富迷於欲樂</s>
            <s>貪欲以奪心</s>
            <s>不知於道外</s>
            <s>如魚被網羅</s>
            <s>彼等後苦澀</s>
            <s>其果即是惡</s>
        </j>
    </body>
    <notes/>
    <ps/>
    <notes>
        <note n="1">雜阿含經卷四六．一〇（大正藏二．三三六c）。</note>
        <note n="2">賢面（bhadramukho）幾謂我良友之意。指國王之將軍 Bandhula。此將軍後來專司裁判。請閱《印度佛教個有名詞辭典》之 Bandhula 之下。</note>
    </notes>
</doc>
