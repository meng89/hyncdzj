<doc>
    <meta/>
    <body>
        <head>
            〔一〕幼少
            <a n="1"/>
        </head>
        <p>如是我聞。爾時，世尊住舍衛城祇樹給孤獨園。</p>
        <p>時，拘薩羅之波斯匿王詣世尊處。詣已，與世尊交談敬重之見面禮，而坐於一面。</p>
        <p>坐於一面之拘薩羅國波斯匿王，白世尊曰：「世尊！瞿曇曾宣示證悟無上之正等覺否？」</p>
        <p>「大王！有正確言說證悟無上正等覺者，即是我。大王！我是證悟無上之正等覺。」</p>
        <p>「瞿曇！有僧伽、有群〔眾〕、為群〔眾〕之師、有名、有名聲，為救濟者<a n="2"/>、有受甚多人認定為善人<a n="3"/>之沙門婆羅門。猶如富蘭那迦葉、末伽梨瞿舍羅、尼乾陀若提子、刪闍耶吠羅底子、迦據陀迦旃延、阿耆多翅舍飲婆羅門等。問彼等曾宣示證悟無上正等覺否？未曾宣示證悟無上之正等覺。何況尊者瞿曇，其生年青少，出家又日淺！」</p>
        <p><ref cRef="PTS.S.1.69"/>六</p>
        <p>「大王！年少不可輕。年少不可輕有四種；何為四種耶？大王！年少不可輕，剎帝利是年少不可輕。大王！年少不可輕，蛇是年少不可輕。大王！年少不可輕，火是年少不可輕。大王！年少不可輕，比丘是年少不可輕視。</p>
        <p>大王！年少不可輕，此四種者是年少之不可輕視者。」</p>
        <p>世尊宣說此已、善逝更宣示曰：</p>
        <j>
            <s>善生而有譽</s>
            <s>具足尊貴姓</s>
            <s>如是剎帝利</s>
            <s>生年青少人</s>
            <s>勿以輕低視</s>
            <s>勿以藐視他</s>
            <s>得彼剎帝位</s>
            <s>成為人王時</s>
            <s>忿怒而強烈</s>
            <s>有加於王罰</s>
            <s>是故守己命</s>
            <s>以避遭繩罰</s>
            <s>於村或森林</s>
            <s>在此見蛇時</s>
            <s>以為是幼少</s>
            <s>勿輕勿藐視</s>
            <s>或高或低貌</s>
            <s>持炎蛇彷徨</s>
            <s>若愚男女近</s>
            <s>即直受彼咬</s>
            <s>是故守己命</s>
            <s>以避遭傷害</s>
            <s>餌食甚多貪</s>
            <s>熾燃火黑煙</s>
            <s>雖然是細小</s>
            <s>勿輕勿藐視</s>
            <s>只要得柴薪<a n="4"/></s>
            <s>其火大炎出</s>
            <s>若愚男女近</s>
            <s>當即遭燃燒</s>
            <s>是故守己命</s>
            <s>以避受火害</s>
            <s>火燒於森林</s>
            <s>火盡成黑炭</s>
            <s>日夜以過後</s>
            <s>於此出草萌</s>
            <s>持戒之比丘</s>
            <s>若以戒炎燒</s>
            <s>其人無生子</s>
            <s>不富於子孫<a n="5"/></s>
            <s>無子無相續</s>
            <s>彼等切斷芽</s>
            <s><ref cRef="PTS.S.1.70"/>不如多羅樹</s>
            <s>是故賢智人</s>
            <s>自己以見利</s>
            <s>小蛇與細火</s>
            <s>有譽剎帝利</s>
            <s>具戒之比丘</s>
            <s>以善於正行</s>
        </j>
        <p>如是語已，拘薩羅國之波斯匿王白尊曰：「世尊！是最勝，世尊，是最勝。世尊！譬喻倒者立起，覆者顯現，迷者教示道，如有眼者見諸色，如暗中揭明燈，如是世尊說種種法。世尊！我歸依佛，及歸依法與僧。世尊，容受我從今日，終生歸依為優婆塞。」</p>
    </body>
    <notes/>
    <ps/>
    <notes>
        <note n="1">雜阿含經卷四六．五（大正藏二．三三四c）。</note>
        <note n="2">救濟者 titthakarā 註釋為 laddhikarā（作見解者）。</note>
        <note n="3">為善人之被肯定 sādhu sammato = santo sappurisā ti evaṁ sammato。</note>
        <note n="4">薪 upādana 譯之。</note>
        <note n="5">於子孫云云 dāyādā vindare dhanaṁ = tassa dāyādā pi dhanaṁ na vindanti。</note>
    </notes>
</doc>
