<doc type="for_machine">
    <body>
        <head>
            〔五〕第五　自護
            <ewn>
                <a/>
                <note>雜阿含經卷四六．八（大正藏二．三三六a）。</note>
            </ewn>
        </head>
        <p>坐於一面之拘薩羅國波斯匿王，白世尊曰：</p>
        <p>「世尊！我獨坐靜觀生如是念：『何人乃護自我；何人不護自我耶？』世尊！我如是思念：</p>
        <p><ref cRef="PTS.S.1.73"/>三</p>
        <p>『任何人依身以行惡行、依語以行惡行、依意以行惡行者，其人即是不護自我。彼等如何受象軍之善護、馬軍之善護、車軍之善護、步軍之善護、但不護彼等之自我。何以故，此等外在之守護，此等非為內在之守護。是故非守護彼等之自我。</p>
        <p>任何人依身以行善行、依語以行善行、依意以行善行者，其人乃護自我者。彼等雖云無任何象軍之守護、無馬軍之守護、無車軍之守護、無步軍之守護、但有守護彼等之自我。何以故？此等乃內在之守護，此等非外在之守護。是故乃守護彼等之自我。』」</p>
        <p>「大王！如是，大王！如是。任何人依身、語、意以行惡行者，其人不護自我。任何人依身、語、意以行善行者，其人乃護自我。」</p>
        <p>〔世尊宣說此已……乃至……〕</p>
        <j>
            <s>善哉自制身</s>
            <s>善哉自制語</s>
            <s>善哉自制意</s>
            <s>善哉制一切</s>
            <s>自制知恥者</s>
            <s>云為守護人</s>
        </j>
    </body>
    <ps></ps>
</doc>
