<doc>
    <meta/>
    <body>
        <head>
            〔三〕第三　梵天
            <a n="1"/>
        </head>
        <p>如是我聞。爾時，世尊住舍衛城祇樹給孤獨園。</p>
        <p>其時，又有婆羅門女之子梵天，於世尊處出家而無家。</p>
        <p>時，尊者梵天單獨隱棲，不放逸、虔誠、精進而住、不久此良家之子，當為由家於無家而出家，於現法成就其無上梵行，自知、實證、證入而住。「知生已盡，梵行已立，所作已辦，不受後有。」尊者梵天，成阿羅漢。</p>
        <p>時，尊者梵天清晨，著衣持鉢，於舍衛城乞食，於舍衛城戶戶乞食，近至母家。</p>
        <p><ref cRef="PTS.S.1.141"/>五</p>
        <p>其時，尊者梵天之母婆羅門女，常以供牲供梵天。</p>
        <p>時，梵天沙巷婆提生如是思念：「此尊者梵天之母婆羅門女，常以供牲供梵天，我當往警覺。」</p>
        <p>時，梵天沙巷婆提，猶如力士之伸屈腕、屈伸腕，沒形於梵天界，現身於尊者梵天之母家。</p>
        <p>時，梵天沙巷婆提立於空中，對尊者梵天之母婆羅門女唱偈曰：</p>
        <j>
            <s>婆羅門女者</s>
            <s>汝常為供食</s>
            <s>因此離梵天</s>
            <s>婆羅門女者</s>
            <s>此非梵天食</s>
            <s>不知梵天道</s>
            <s>而汝何牢騷</s>
            <s>婆羅門女者</s>
            <s>汝梵天比丘</s>
            <s>已至無依著<a n="2"/></s>
            <s>以達勝天境<a n="3"/></s>
            <s>已無所有處</s>
            <s>無養之比丘<a n="4"/></s>
            <s>今乞入汝家</s>
            <s>相應於供養</s>
            <s>積修達聖道<a n="5"/><a n="6"/></s>
            <s>堪為人天供</s>
            <s>除惡無穢污</s>
            <s>乞食清威儀</s>
            <s>彼亦無前後<a n="7"/></s>
            <s>寂靜絕瞋煙</s>
            <s>無悶亦無欲</s>
            <s>於弱於強者<a n="8"/></s>
            <s>無用於暴力</s>
            <s>令彼以得汝</s>
            <s>第一之供養</s>
            <s>無煩惱魔襲<a n="9"/></s>
            <s>心靜無欲污</s>
            <s>如調順象行</s>
            <s>戒行善圓滿</s>
            <s>心解脫比丘</s>
            <s>令彼以得汝</s>
            <s><ref cRef="PTS.S.1.142"/>第一之供養</s>
            <s>婆羅門女者</s>
            <s>今汝超瀑流</s>
            <s>以見牟尼佛</s>
            <s>對彼信不動</s>
            <s>相應於供養</s>
            <s>以行是功德</s>
            <s>未來得安樂</s>
        </j>
        <j>
            <s>婆羅門女今</s>
            <s>已超越瀑流</s>
            <s>以見於聖者</s>
            <s>以持不動信</s>
            <s>相應於供養</s>
            <s>以行是功德</s>
            <s>未來得安樂</s>
        </j>
    </body>
    <notes/>
    <ps/>
    <notes>
        <note n="1">雜阿含經卷四．一二（大正藏二．二七b）。</note>
        <note n="2">原文 nirupadhiko 註釋作：悉離於煩惱、行與欲等之依。</note>
        <note n="3">註釋為：到達於梵天以上之聖境。</note>
        <note n="4">謂無有妻子。</note>
        <note n="5">如依 vedagū 字義，乃達於四吠陀之意。今作依於聖道而達於苦邊。（註釋）</note>
        <note n="6">如依 vedagū 字義，乃達於四吠陀之意。今作依於聖道而達於苦邊。（註釋）（CBETA 按：漢譯南傳大藏經此頁中缺相對應之註標[14]，今於此處加上[14]之註標。）</note>
        <note n="7">後者，指過去事；前者，指未來事。意謂：於過去未來之諸蘊無欲。（註釋）</note>
        <note n="8">弱者（tasa），指凡夫；強者（thāvaro），指漏盡者。七有學，雖未稱作 tasa，但亦非 thāvaro。（註釋）</note>
        <note n="9">原文 visenibhūto 註釋作銷除煩惱之魔軍。</note>
    </notes>
</doc>
