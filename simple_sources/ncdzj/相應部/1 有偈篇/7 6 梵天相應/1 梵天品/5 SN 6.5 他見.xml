<doc type="for_machine">
    <body>
        <head>
            〔五〕第五　他見
            <ewn>
                <a/>
                <note>雜阿含經卷四四．一九（大正藏二．三二四c）。</note>
            </ewn>
        </head>
        <p>舍衛城因緣。</p>
        <p>其時，有梵天生如是惡見。「無有可來此之沙門、婆羅門。」</p>
        <p>時，世尊知彼梵天之所念，猶如力士，伸屈腕、屈伸腕，沒形於祇園，現身於梵天界。</p>
        <p>時，世尊趺坐於此梵天頭上之虛空，入於火定。</p>
        <p>時，尊者大目犍連生如是思惟：「今世尊在何處耶？」</p>
        <p>大目犍連依超人清淨之天眼，見世尊趺坐於梵天頭上之虛空，入於火定。見已，如力士之伸屈腕、屈伸腕，沒形於祇園，現身於梵天界。</p>
        <p>時，尊者大目犍連，從東方低於世尊在梵天頭上之虛空趺坐，入於火定。</p>
        <p><ref cRef="PTS.S.1.145"/>八</p>
        <p>時，尊者大迦葉生如是思惟：「世尊今住何處耶？」尊者大迦葉依超人清淨之天眼，見世尊趺坐於梵天頭上之虛空，入於火定。見已，猶如力士之伸屈腕、屈伸腕，沒形於祇園，現身於梵天界。如是尊者大迦葉，從南方低於世尊，於梵天頭上之虛空趺坐，入於火定。</p>
        <p>時，尊者大劫賓那，坐如是思惟：「世尊今住何處耶？」尊者大劫賓那……〔乃至〕……如是尊者大劫賓那，從西方低於世尊，於梵天頭上之虛空趺坐，入於火定。</p>
        <p>時，尊者阿那律……〔乃至〕……如是尊者阿那律從北方低於世尊，於梵天頭上之虛空趺坐，入於火定。</p>
        <p>時，尊者大目犍連，以偈語梵天曰：</p>
        <j>
            <s>友汝今亦猶</s>
            <s>前之所持見</s>
            <s>勝梵界之光</s>
            <s>見其明光耶</s>
        </j>
        <j p="梵天">
            <s>友我於今日</s>
            <s>嘗不持是見</s>
            <s>勝梵界之光</s>
            <s>以見其明光</s>
            <s>如何我今日</s>
            <s>得云常住恆</s>
        </j>
        <p>如是，世尊為令梵天界之驚異，猶如力士之伸屈腕、屈伸腕，沒形於梵天界，現身於祇園。</p>
        <p>時，有梵天呼其他梵眾天：「友！來！汝詣尊者大目犍連。如是語尊者大目犍連：『友！目犍連！世尊之弟子中，其他有如目犍連、迦葉、劫賓那、阿那律之大<ref cRef="PTS.S.1.146"/>神通、大威力耶？』」</p>
        <p>「友！唯然！」其梵眾天答覆梵天，而詣尊者大目犍連處。</p>
        <p>詣已，以此語大目犍連曰：「友目犍連！世尊之弟子中，其他有如目犍連、迦葉、劫賓那、阿那律之大神通、大威力耶？」</p>
        <p>時，尊者大目犍連，以偈語梵天眾曰：</p>
        <j>
            <s>三明達神通</s>
            <s>巧妙知他心</s>
            <s>漏盡阿羅漢</s>
            <s>佛陀弟子中</s>
            <s>其數有眾多</s>
        </j>
        <p>時，梵眾天歡喜於尊者大目犍連之所說，往詣彼大梵天。詣已，以此語梵天曰：「友！尊者大目犍連，如是曰：</p>
        <j>
            <s>三明達神通</s>
            <s>巧妙知他心</s>
            <s>漏盡阿羅漢</s>
            <s>佛陀弟子中</s>
            <s>其數有眾多」</s>
        </j>
        <p>彼梵眾天如是云已，梵天歡喜於梵眾天之所說。</p>
    </body>
    <ps></ps>
</doc>
