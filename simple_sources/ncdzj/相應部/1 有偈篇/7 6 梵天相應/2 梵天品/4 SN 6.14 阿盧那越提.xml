<doc>
    <meta/>
    <body>
        <head>
            <ref cRef="PTS.S.1.155"/>
            〔一四〕第四　阿盧那越提
            <a n="1"/>
        </head>
        <p>如是我聞。爾時，世尊住舍衛城。</p>
        <p>時，世尊呼諸比丘：「諸比丘！」</p>
        <p>「唯然！世尊！」彼等諸比丘應答世尊。</p>
        <p>世尊如此宣說：</p>
        <p>「諸比丘！昔有阿盧那遠多王。其王有阿盧那越提之都。尸棄世尊、應供、正等覺者，住其阿盧那越提王都。</p>
        <p>諸比丘！又，尸棄世尊，應供、正等覺者，有一對上足弟子：名為阿毘浮、參跋婆。</p>
        <p>時，諸比丘！尸棄世尊呼阿毘浮比丘：『來！婆羅門！至於食時，到某梵天界。』</p>
        <p>『唯然！世尊！』阿毘浮比丘奉答尸棄世尊。</p>
        <p>時，諸比丘！尸棄世尊與阿毘浮比丘，猶如力士之伸屈腕、屈伸腕，沒於阿盧那越提王都，現身於梵天界。</p>
        <p>時，諸比丘！尸棄如來呼毘浮比丘：『婆羅門！向此梵天、梵輔天、梵眾天說法語。』</p>
        <p>『唯然！世尊！』阿毘浮比丘奉答尸棄世尊、向梵天、梵輔天、梵眾天、說法語、教誡、勉勵，令其歡喜。</p>
        <p><ref cRef="PTS.S.1.156"/>一二</p>
        <p>爾時，諸比丘！梵天與梵輔天及梵眾天相說細語、還復牢騷說愚癡：『實希有，未得曾有，如何弟子於師前說法耶？』</p>
        <p>時，諸比丘！尸棄世尊呼阿毘浮比丘曰：『婆羅門！梵天與梵輔天及梵眾天，牢騷說細語、云愚癡：「實希有，得未曾有，何以弟子於師前說法耶？」婆羅門！是故汝越更警醒於梵天與梵輔及梵眾天。』</p>
        <p>『唯然！世尊。』諸比丘！阿毘浮比丘奉答尸棄世尊，以現身說法，不現身說法，現下半身說法，現上半身說法。</p>
        <p>於此，諸比丘！梵天與梵輔天及梵眾天起希有，得未曾有心：『沙門之大神通大威力，實是希有，實是未曾有。』</p>
        <p>時，阿毘浮比丘以此白尸棄世尊曰：『世尊！知我於比丘僧伽中，如立於梵天界，依用音聲，令得聞於千世界。』</p>
        <p>『婆羅門！汝應立梵天界，令千世界聞汝音聲之時。』</p>
        <p>諸比丘！『唯然！世尊。』阿毘浮比丘奉答尸棄世尊，立於梵天界，以唱此</p>
        <p>偈曰：</p>
        <j>
            <s>精勤及勉勵</s>
            <s>從順佛陀教</s>
            <s>拂敗惡魔軍</s>
            <s>如象破葦屋</s>
            <s><ref cRef="PTS.S.1.157"/>此法與戒律</s>
            <s>住不放逸者</s>
            <s>棄生死輪迴</s>
            <s>應盡苦邊際</s>
        </j>
        <p>諸比丘！時，尸棄世尊與阿毘浮比丘，警醒梵天與梵輔天及梵眾天。猶如力士之伸屈腕、屈伸腕。沒形於梵天界，現身於阿盧那越提。</p>
        <p>諸比丘！時尸棄世尊呼諸比丘曰：『諸比丘！汝等聞阿毘浮比丘立於梵天唱此偈否？』</p>
        <p>『世尊！我等聞阿毘浮比丘，立於梵天界之所唱此偈。』</p>
        <p>『諸比丘！汝等聞阿毘浮比丘，立梵天界唱如何偈耶？』『世尊！我等如是聞：</p>
        <j>
            <s>精勤及勉勵</s>
            <s>從順佛陀教</s>
            <s>拂敗惡魔軍</s>
            <s>如象破葦屋</s>
            <s>此法與戒律</s>
            <s>住不放逸者</s>
            <s>棄生死輪迴</s>
            <s>應盡苦邊際</s>
        </j>
        <p>世尊！我等聞如是偈。』</p>
        <p>『善哉！善哉！諸比丘！汝等聞阿毘浮比丘，立梵天界唱，善哉！』」</p>
        <p>世尊宣說已。彼等諸比丘！歡喜世尊之所說。</p>
    </body>
    <notes/>
    <ps/>
    <notes>
        <note n="1">此經偈只在增一阿含經卷三七．二（大正藏二．七〇八c）。</note>
    </notes>
</doc>
