<doc type="for_machine">
    <body>
        <head>
            〔一五〕第五　般涅槃
            <ewn>
                <a/>
                <note>雜阿含經卷四四．二〇（大正藏二．三二五b）。</note>
            </ewn>
        </head>
        <p>爾時，世尊於俱尸那羅末羅族之惒跋單沙羅林<ewn><a/><note>此末羅族之沙羅囿園之沙羅行樹，乃迎向東方而排列，而向北方迴轉，故稱 Upavattana。</note></ewn>，沙羅<ewn><a/><note>沙羅雙樹者，乃兩棵沙羅樹，其根幹枝葉皆如縫合而盤錯在一起。</note></ewn>雙樹間，入涅槃時。</p>
        <p><ref cRef="PTS.S.1.158"/>二</p>
        <p>時，世尊呼諸比丘曰：「諸比丘！我今語汝等。精勤不放逸！諸行乃生滅之法。」此是如來最後之言教。</p>
        <p>時，世尊入於第一禪，由第一禪起，入第二禪。由第二禪起，入第三禪。由第三禪起，入第四禪。由第四禪起，入虛空無邊處定。由虛空無邊處定起，入識無邊處定。由識無邊處起，入無所有處定。由無所有處定起，入非想非非想處定。</p>
        <p>由非想非非想定起，入無所有處定。由無所有處定起，入識無邊處定。由識無邊定起，入虛空無邊處定。由虛空無邊處定起，入第四禪。由第四禪起，入第三禪。由第三禪起，入第二禪。由第二禪起，入第一禪。</p>
        <p>由第一禪起，入第二禪。由第二禪起，入第三禪。由第三禪起，入第四禪。由第四禪之等無間，世尊入於涅槃。</p>
        <p>世尊入涅槃耶！於其入涅槃時，梵天沙巷婆提即唱此偈曰：</p>
        <j>
            <s>世間諸有情</s>
            <s>遲早捨身此</s>
            <s>世間無比者</s>
            <s>如來得力者<ewn><a/><note>得力者 balappatto = dasavidhañāṇa balappatto 證得十力之士。</note></ewn></s>
            <s>正覺者大師</s>
            <s>已入於涅槃</s>
        </j>
        <p>世尊入涅槃耶！於其入涅槃時，天帝釋即唱此偈曰：</p>
        <j>
            <s>諸行實無常</s>
            <s>是為生滅性</s>
            <s>生者必有滅</s>
            <s>以寂滅為樂</s>
        </j>
        <p>世尊入涅槃耶！於其入涅槃時，尊者阿難唱此偈曰：</p>
        <j>
            <s>其時我恐怖</s>
            <s>我毛髮豎立</s>
            <s>一切勝相具</s>
            <s>覺者入涅槃</s>
        </j>
        <p><ref cRef="PTS.S.1.159"/>八</p>
        <p>世尊入涅槃耶！於其入涅槃時，尊者阿那律唱此偈曰：</p>
        <j>
            <s>出息入息無</s>
            <s>心確立於定</s>
            <s>無欲污寂靜<ewn><a/><note>santiṁ ārabbha 解釋為具有無餘涅槃之義。</note></ewn><ewn><a/><note>santiṁ ārabbha 解釋為具有無餘涅槃之義。（CBETA 按：漢譯南傳大藏經此頁中缺相對應之註標[55]，今於此處加上[55]之註標。）</note></ewn></s>
            <s>有眼者涅槃</s>
            <s>無著心寬廣</s>
            <s>堪於死苦惱</s>
            <s>如燈之消逝</s>
            <s>是心之辭脫</s>
        </j>
        <p>此嗢陀南：</p>
        <j>
            <s>梵天常童子</s>
            <s>與提婆達多</s>
            <s>闇陀迦頻陀</s>
            <s>阿盧那越提</s>
            <s>依於般涅槃</s>
            <s>說梵天五經</s>
        </j>
    </body>
    <ps></ps>
</doc>
