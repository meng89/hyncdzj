<doc>
    <meta/>
    <body>
        <head>
            〔一三〕第三　闇陀迦頻陀
            <a n="1"/>
        </head>
        <p>爾時，世尊住摩揭陀國之闇陀頻陀。</p>
        <p>爾時，世尊於夜闇中坐於露地，天降雨。</p>
        <p>時，梵天沙巷婆提於黎明時，輝耀全闇陀迦頻陀，以詣世尊處。詣已，禮敬世尊，立於一面。</p>
        <p>立於一面之梵天沙巷婆提，於世尊處，唱此偈曰：</p>
        <j>
            <s>住於離市里</s>
            <s>遊方猶離縛</s>
            <s>若有心不樂</s>
            <s>應護於諸根</s>
            <s>正念住僧伽</s>
            <s>家家行乞時</s>
            <s>護根謹正念</s>
            <s>住於離市里</s>
            <s>無懼得解脫</s>
            <s>回憶懼毒蛇</s>
            <s>電光鳴天雷</s>
            <s>於夜闇比丘</s>
            <s>獨坐離恐怖</s>
            <s>我眼實當見<a n="2"/></s>
            <s>非是傳所聞<a n="3"/></s>
            <s>在於一法教<a n="4"/></s>
            <s>以脫千人死<a n="5"/></s>
            <s>有當五百多</s>
            <s>於百之十倍<a n="6"/></s>
            <s>於其十倍<a n="7"/>數</s>
            <s>皆悉入預流</s>
            <s>超畜生趣者</s>
            <s>此外之諸人</s>
            <s>對於得功德</s>
            <s>我心難堪數</s>
            <s>恐人云妄語</s>
        </j>
    </body>
    <notes/>
    <ps/>
    <notes>
        <note n="1">雜阿含經卷四四．一四（大正藏二．三二二c）。</note>
        <note n="2">原文 jātu me diṭṭhaṁ 註釋為 ekaṁsena mayā diṭṭhaṁ。</note>
        <note n="3">na itiha itithaṁ ti 並非如斯之言傳而來。</note>
        <note n="4">原語 ekasmiṁ brahmācariyasmiṁ 在註解中解釋作 ekāya dhammadesanāya（作於一種教法）。</note>
        <note n="5">原語 maccuhāyinaṁ 註釋作 maraṇa pariccāgīnaṁ khīṇāsavānaṁ（脫死漏盡者）。</note>
        <note n="6">S. 6.2.2 (PTS  [1884] 1991: I 154</note>
        <note n="7">S. 6.2.2 (PTS  [1884] 1991: I 154</note>
    </notes>
</doc>
