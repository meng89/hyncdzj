<doc>
    <meta/>
    <body>
        <head>
            〔九〕第九　孫陀利迦
            <a n="1"/>
        </head>
        <p>爾時，世尊住拘薩羅之孫陀利迦河邊。</p>
        <p>時，又有孫陀利迦婆羅墮婆闍婆羅門，於孫陀利迦河邊行火供，作拜火供犧。</p>
        <p>時，孫陀利迦婆羅墮婆闍婆羅門行火供，以完成拜火供犧、立座、回顧四週：「誰應受食我此剩餚供物耶？」</p>
        <p>時，孫陀利迦婆羅墮婆闍婆羅門，見世尊包頭坐於樹下。見已，以手持剩餚供物，右手執水瓶，以趣近世尊。</p>
        <p>時，世尊聞孫陀利迦婆羅墮婆闍婆羅門之足音，摘去頭包。</p>
        <p><ref cRef="PTS.S.1.168"/>六</p>
        <p>時，孫陀利迦婆羅墮婆闍婆羅門：「此人禿頭，此人禿頭者。」從此欲折迴。</p>
        <p>然則，孫陀利迦婆羅墮婆闍婆羅門，又生如是思念：「婆羅門亦有禿頭者，我寧詣而以問其生。」</p>
        <p>時，孫陀利迦婆羅墮婆闍婆羅門，來詣世尊處。詣而以此白世尊曰：「尊者之生者何？」</p>
        <j p="世尊">
            <s>勿以問出生</s>
            <s>唯問其行為</s>
            <s>微木亦生火</s>
            <s>雖然生為卑</s>
            <s>智慧有駿敏<a n="2"/></s>
            <s>止惡有慚愧</s>
            <s>是為聖者生</s>
            <s>依真所調順</s>
            <s>以具悉調順</s>
            <s>到達於聖道<a n="3"/></s>
            <s>成就梵行人</s>
            <s>帶來供犧牲</s>
            <s>呼報出食事<a n="4"/></s>
            <s>是人值供養</s>
            <s>以給於供犧</s>
        </j>
        <j p="婆羅門">
            <s>於我此供犧</s>
            <s>善為於供養</s>
            <s>今見如師者</s>
            <s>以前未見故</s>
            <s>我剩餚供犧</s>
            <s>他眾受為食</s>
            <s>尊者瞿曇受</s>
            <s>尊者婆羅門</s>
        </j>
        <j p="世尊">
            <s>我唱此偈者</s>
            <s>非為以得食</s>
            <s>婆羅門於此</s>
            <s>知見者非法</s>
            <s>諸佛之唱偈</s>
            <s>以斥其代價</s>
            <s>婆羅門法住</s>
            <s>是為生活道</s>
            <s>漏盡悔行靜</s>
            <s>完全大聖者</s>
            <s>依事奉飲食</s>
            <s>是為功德田</s>
        </j>
        <p>「尊瞿曇！然則我此剩餚供犧，應與何人耶？」</p>
        <p><ref cRef="PTS.S.1.169"/>一三</p>
        <p>「婆羅門！我如來與如來弟子外，即包含世界，天界、魔界、梵天界，包含沙門婆羅門人天之眾中，不見食此剩餚供犧能消化者。婆羅門！是故汝從此剩餚供犧，捨於無草處，或沉於無蟲之水中。」</p>
        <p>時，孫陀利迦婆羅墮婆闍婆羅門，從此剩餚供犧，沉於無蟲之水中。</p>
        <p>時，其剩餚供犧，沉於水中時，唧唧出聲，生煙出炎。喻於日中太陽所熱之鐵板投入水中，唧唧出聲，生煙出炎。</p>
        <p>時，孫陀利迦婆羅墮婆闍婆羅門，驚恐、毛髮豎立，來詣世尊處。詣而立於一面。</p>
        <p>世尊以偈言於立一面之孫陀利迦婆羅墮婆闍婆羅門曰：</p>
        <j>
            <s>婆羅門事火</s>
            <s>勿思得清淨</s>
            <s>智云此外事</s>
            <s>依外求清淨</s>
            <s>依是不得淨</s>
            <s>婆羅門我止</s>
            <s>事火而內燃</s>
            <s>依常火常靜<a n="5"/></s>
            <s>我是阿羅漢</s>
            <s>常行於梵行</s>
            <s>婆羅門汝慢</s>
            <s>是名為重擔<a n="6"/></s>
            <s>忿煙妄語灰</s>
            <s>舌即是木酌</s>
            <s>心供犧火處</s>
            <s>善以自調順</s>
            <s>始為是人火</s>
            <s>婆羅門有戒</s>
            <s>渡津法之湖</s>
            <s>澄清無染污</s>
            <s>常為善人讚</s>
            <s>聖者來此浴</s>
            <s>體清渡彼岸</s>
            <s>真實與正法<a n="7"/><a n="8"/></s>
            <s>自制是梵行</s>
            <s>婆羅門依此</s>
            <s>中道得最勝<a n="9"/><a n="10"/></s>
            <s>直心者歸命</s>
            <s>我謂此等人</s>
            <s>為隨法行者</s>
        </j>
        <p><ref cRef="PTS.S.1.170"/>一八</p>
        <p>如是言已，孫陀利迦婆羅墮婆闍婆羅門，以此白世尊曰：「世尊！是最勝者……乃至……」</p>
        <p>又，此婆羅墮婆闍婆羅門，成為一阿羅漢。</p>
    </body>
    <notes/>
    <ps/>
    <notes>
        <note n="1">雜阿含經卷四四．七（大正藏二．三二〇b）。</note>
        <note n="2">原語 ājāniyo 乃駿馬之義。今在註釋中解為 kāraṇa-akāraṇa-jānanako（作不作了知人）。</note>
        <note n="3">vedantagu 原為達於吠陀之支分義，今為達於聖道之智義。</note>
        <note n="4">kālena = kālo bhante niṭṭhitaṁ bhattaṁ（尊者！告知飯菜已準備妥當）。</note>
        <note n="5">依於常火，依一切智之火而燃燒。</note>
        <note n="6">重擔（khāribhāro）穀物之數量，將之負肩背而一步一步行走時，其重量直如重壓大地。關於汝生慢心，於人眾起嫉垢而墮獄。</note>
        <note n="7">真 sacca = saccavādi 法 dhamma = diṭṭhi, saṅkappa, vayāma, sati, samādhi 自制 Saṁyāmo = kammanta, ājiva 於上述中涵括八正道。</note>
        <note n="8">真 sacca = saccavādi 法 dhamma = diṭṭhi, saṅkappa, vayāma, sati, samādhi 自制 Saṁyāmo = kammanta, ājiva 於上述中涵括八正道。（CBETA 按：漢譯南傳大藏經此頁對應之註標[18]與章節校注內容不符，故今將此處修訂為[18]之註標。）</note>
        <note n="9">brahmapatti，讀為 brahmuppatti，seṭṭhi-uppatti（生最勝者）解之。</note>
        <note n="10">brahmapatti，讀為 brahmuppatti，seṭṭhi-uppatti（生最勝者）解之。（CBETA 按：漢譯南傳大藏經此頁中缺相對應之註標[19]，今於此處加上[19]之註標。）</note>
    </notes>
</doc>
