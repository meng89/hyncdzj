<doc type="for_machine">
    <body>
        <head>
            〔三〕第三　阿修羅王
            <ewn>
                <a/>
                <note>雜阿含經卷四二．七（大正藏二．三〇六c）。</note>
            </ewn>
        </head>
        <p>爾時，世尊住王舍城竹林栗鼠養餌所。</p>
        <p>阿修羅王婆羅墮婆闍婆羅門，聞婆羅墮婆闍姓之婆羅門，於沙門瞿曇之處，由家〔出〕無家而出家。</p>
        <p>忿怒不喜，來詣世尊處。詣已，以激烈不善之語，讒謗、誹謗世尊。</p>
        <p>如是言已，世尊默然。</p>
        <p>時，阿修羅王婆羅墮婆闍婆羅門，以此白世尊曰：「沙門！汝勝利！沙門！汝勝利。」</p>
        <j p="世尊">
            <s>口出粗惡語</s>
            <s>愚者以為勝</s>
            <s>然實勝利者</s>
            <s>乃知堪忍人</s>
            <s>以忿還忿者</s>
            <s>更為是惡事</s>
            <s>不以忿還忿</s>
            <s>戰得二勝利</s>
            <s>知他之所忿</s>
            <s>靜己正念人</s>
            <s>自及他兩方</s>
            <s>皆行於利益</s>
            <s>彼乃自及他</s>
            <s>兩方之醫師</s>
            <s>於法無知者</s>
            <s>以此為愚人</s>
        </j>
        <p><ref cRef="PTS.S.1.164"/>七</p>
        <p>如是言已，阿修羅王婆羅墮婆闍婆羅門，以此言世尊曰：「世尊！是最勝者，世尊！是最勝者……乃至……」</p>
        <p>又，此尊者婆羅墮婆闍婆羅門，成為一阿羅漢。</p>
    </body>
    <ps></ps>
</doc>
