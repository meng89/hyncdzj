<doc type="for_machine">
    <body>
        <head>
            〔八〕第八　拜火
            <ewn>
                <a/>
                <note>雜阿含經卷四二．一七（大正藏二．三〇九c）。</note>
            </ewn>
        </head>
        <p>爾時，世尊住王舍城竹林栗鼠養餌所。</p>
        <p>時，其拜火婆羅墮婆闍婆羅門，行火供，煮酪米飯，為拜火供犧。</p>
        <p>時，世尊清晨，著衣持鉢，入王舍城乞食。於王舍城家家乞食，至拜火婆羅墮婆闍婆羅門家。至而立於一面。</p>
        <p>拜火婆羅墮婆闍婆羅門，見世尊乞食，以偈白世尊曰：</p>
        <j>
            <s>三明等具足</s>
            <s>生高有多聞</s>
            <s>明行具足者</s>
            <s>受食我乳飯</s>
        </j>
        <j p="世尊">
            <s>雖多唱馱咒</s>
            <s>埃滿內不淨</s>
            <s>外蔽於欺瞞</s>
            <s>非生婆羅門</s>
            <s>以知於宿命</s>
            <s>見天界惡趣</s>
            <s><ref cRef="PTS.S.1.167"/>及達生之滅</s>
            <s>聖者力成滿</s>
            <s>有此三明人</s>
            <s>三明婆羅門</s>
            <s>明行具足者</s>
            <s>我受食乳飯</s>
        </j>
        <p>「尊者瞿曇且受此食！尊者是婆羅門。」</p>
        <j p="世尊">
            <s>我唱此偈者</s>
            <s>非為得食者</s>
            <s>婆羅門於此</s>
            <s>知見者非法</s>
            <s>諸佛之唱偈</s>
            <s>以斥其代價</s>
            <s>婆羅門法住</s>
            <s>是為生活道</s>
            <s>漏盡悔行靜</s>
            <s>完全大聖者</s>
            <s>依事奉飲食</s>
            <s>是為功德田</s>
        </j>
        <p>如是言已，拜火婆羅墮婆闍婆羅門，以此白世尊曰：「世尊！是最勝者……乃至……」</p>
        <p>又，此婆羅墮婆闍，成為一阿羅漢。</p>
    </body>
    <ps></ps>
</doc>
