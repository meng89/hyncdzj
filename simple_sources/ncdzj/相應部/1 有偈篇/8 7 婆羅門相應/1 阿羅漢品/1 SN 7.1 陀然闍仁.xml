<doc type="for_machine">
    <body>
        <head>
            〔一〕第一　陀然闍仁
            <ewn>
                <a/>
                <note>雜阿含經卷四二．一四（大正藏二．三〇八b）。</note>
            </ewn>
        </head>
        <p>如是我聞。爾時，世尊住王舍城竹林栗鼠養餌所。</p>
        <p>其時，有婆羅墮婆闍姓之婆羅門妻，名陀然闍仁，信樂佛、法、僧。</p>
        <p>時，陀然闍仁，將近於運食與婆羅墮婆闍姓之婆羅門，發三次之歡喜語：「歸命彼世尊、應供、正等覺者……乃至……歸命彼世尊、應供、正等覺者。」</p>
        <p>如是言已，婆羅墮婆闍姓之婆羅門，以此謂陀然闍仁曰：「此賣女不論何時、常語彼禿頭沙門之功德。賣女！今我應論破汝師。」</p>
        <p>「否也！婆羅門！包含世界於天界、魔界、梵天界，包含沙門、婆羅門人天之眾中，不見得能論破我彼世尊、應供、正等覺者。然則，汝婆羅門！去！去即當自知。」</p>
        <p>時，婆羅墮婆闍之婆羅門、忿怒不喜而詣世尊處。詣已，與世尊相致問交談而坐一面。</p>
        <p><ref cRef="PTS.S.1.161"/>七</p>
        <p>坐一面之婆羅墮婆闍姓婆羅門，以偈言世尊曰：</p>
        <j>
            <s>殺何物樂寢<ewn><a/><note>此偈出自（諸天相應）第七十一經。</note></ewn></s>
            <s>殺何物不悲</s>
            <s>殺害何一法</s>
            <s>瞿曇卿讚歎</s>
        </j>
        <j p="世尊">
            <s>殺忿是樂寢</s>
            <s>殺忿無有悲</s>
            <s>婆羅門毒根</s>
            <s>以為最上蜜</s>
            <s>忿怒之殺害</s>
            <s>聖者是讚賞</s>
            <s>如是之殺法</s>
            <s>其殺無有悲</s>
        </j>
        <p>如是言已，婆羅墮婆闍姓之婆羅門，以此白世尊曰：「瞿曇！是最勝。瞿曇是最勝。瞿曇！猶如令倒者起，覆者顯露，示迷者以道，如有眼者得見物形，如闇中之燈明，如是瞿曇請說種種法。我歸命世尊瞿曇、法、僧伽。我得於世尊瞿曇之處出家及具足戒！」</p>
        <p>婆羅墮婆闍姓之婆羅門，得於世尊之處出家及具足戒。</p>
        <p>得具足戒不久，尊者婆羅墮婆闍，單獨隱棲，不放逸、虔誠、精勤而住，彼正是良家之子，為成就無上梵行，由家〔出〕無家而出家，於現法得入自知自證。「知生已盡，梵行已立，所作已辦，不受後有。」</p>
        <p>於此婆羅墮婆闍，成為一阿羅漢。</p>
    </body>
    <ps></ps>
</doc>
