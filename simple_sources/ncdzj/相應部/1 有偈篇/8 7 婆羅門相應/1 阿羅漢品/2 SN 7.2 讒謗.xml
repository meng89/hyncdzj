<doc>
    <meta/>
    <body>
        <head>
            〔二〕第二　讒謗
            <a n="1"/>
            <a n="2"/>
        </head>
        <p>爾時，世尊住舍衛城竹林栗鼠養餌所。</p>
        <p>讒謗婆羅墮婆闍婆羅門，聞婆羅墮婆闍婆羅門於沙門瞿曇之處，由家〔出〕無家而出家。</p>
        <p><ref cRef="PTS.S.1.162"/>三</p>
        <p>忿怒不喜，來詣世尊處。詣已，以激烈惡語讒謗、非難世尊。</p>
        <p>作如是言已，世尊於此告讒謗婆羅墮婆闍婆羅門曰：「婆羅門！汝如何思惟耶？有朋友親戚骨肉者、客等來造訪汝否？」</p>
        <p>「唯然，瞿曇！時常有朋友親戚骨肉者、客等來造訪我。」</p>
        <p>「婆羅門！汝如何思惟耶？汝予與彼等堅食、軟食及美食否？」</p>
        <p>「唯然，瞿曇！我時常與彼等堅食、軟食及美食。」</p>
        <p>「婆羅門！若彼等不受者，則將成為誰之物耶？」</p>
        <p>「瞿曇！若彼等不受者，彼等食物當屬我者。」</p>
        <p>「婆羅門！如是汝讒謗不應讒謗我，誹謗不應誹謗我，非難不應非難我。我不受汝之此等。婆羅門！彼則是汝之物。讒謗返還其讒謗者，誹謗返還其誹謗者，非難返還其非難者。婆羅門！此謂〔主客〕共食<a n="3"/>、共來往。我不與汝共食、共來往。婆羅門！此是汝物。婆羅門！此是汝物。」</p>
        <p>「王與王臣今如是知尊者瞿曇：『沙門瞿曇是應供者，然瞿曇亦將怒。』」</p>
        <j p="世尊">
            <s>無忿自調御</s>
            <s>是為正生活</s>
            <s>有正智解脫</s>
            <s>寂靜如是人</s>
            <s>忿由何處起</s>
            <s>以忿還忿者</s>
            <s>更為是惡事</s>
            <s>不以忿還忿</s>
            <s>戰得二勝利</s>
            <s>知他之所忿</s>
            <s>靜己正念人</s>
            <s>自及他兩方</s>
            <s>皆行於利益</s>
            <s>彼乃自與他</s>
            <s>兩方之醫師</s>
            <s>於法無知者</s>
            <s>以此為愚人</s>
        </j>
        <p><ref cRef="PTS.S.1.163"/>一三</p>
        <p>如是言已，讒謗婆羅墮婆闍婆羅門如是白世尊曰：「世尊！是最勝。……乃至……我今歸依世尊瞿曇、法、僧伽。願於世尊瞿曇座下出家得具足戒。」</p>
        <p>讒謗婆羅墮婆闍婆羅門，得於世尊之處出家及具足戒。</p>
        <p>又，尊者讒謗婆羅墮婆闍婆羅門得具足戒不久，單獨隱棲，不放逸、虔誠、精勤而住。彼正是良家之子，為成就梵行，由家〔出〕無家而出家，於現法得入自知、自證。「知生已盡，梵行已立，所作已辦，不受後有。」</p>
        <p>又，此婆羅墮婆闍婆羅門，為一阿羅漢。</p>
    </body>
    <notes/>
    <ps/>
    <notes>
        <note n="1">雜阿含經卷四二．八～九（大正藏二．三〇七a）。</note>
        <note n="2">雜阿含經卷四二．八【南傳】，～九（大正藏二．三〇七a）。</note>
        <note n="3">sambhuñjati = ekato bhuñjati 之共食，作 vitiharati = katassa paṭikāyaṁ karoti 之返還者。</note>
    </notes>
</doc>
