<doc>
    <meta/>
    <body>
        <head>
            〔一三〕第三　提婆比多
            <a n="1"/>
        </head>
        <p>舍衛城因緣。</p>
        <p>時，世尊，患感冒，尊者優波婆那，為世尊之侍者。</p>
        <p>時，世尊呼尊者優波婆那曰：「優波婆那，為我取溫水來。」</p>
        <p>「唯然！世尊。」尊者優波婆那奉答世尊，即著衣持鉢，到提婆比多婆羅門家，默然立於一面。</p>
        <p>提婆比多婆羅門，見尊者優波婆那，默然立一面，以偈白尊者優波婆那曰：</p>
        <j>
            <s><ref cRef="PTS.S.1.175"/>尊者默然立</s>
            <s>禿頭僧伽梨</s>
            <s>何欲及何求</s>
            <s>為乞何而來</s>
        </j>
        <j p="優波婆那">
            <s>阿羅漢善逝</s>
            <s>聖者患感冒</s>
            <s>若有溫水者</s>
            <s>婆羅門與佛</s>
            <s>供養應供人</s>
            <s>尊崇可尊人</s>
            <s>敬於可敬人</s>
            <s>我願齎予彼</s>
        </j>
        <p>時，提婆比多婆羅門，施一擔溫水、一瓶糖蜜予尊者優波婆那。</p>
        <p>時，尊者優波婆那返詣世尊處，詣而奉世尊溫水沐浴。融糖蜜於溫水以奉世尊。</p>
        <p>如是世尊，其病痊癒。</p>
        <p>時，提婆比多婆羅門，來詣世尊處。詣而與世尊相致問候交談，坐於一面。</p>
        <p>坐於一面之提婆比多婆羅門，以偈白世尊曰：</p>
        <j>
            <s>應布施何處</s>
            <s>施何有大果</s>
            <s>何處於供養</s>
            <s>其施果榮盛</s>
        </j>
        <j p="世尊">
            <s>若了知宿命</s>
            <s>見天界惡趣</s>
            <s>達生之滅盡</s>
            <s>滿通力聖者</s>
            <s>應布施於此</s>
            <s>施此有大果</s>
            <s>如是而供果</s>
            <s>其施果榮盛</s>
        </j>
        <p>如是言已，提婆比多婆羅門，以此白世尊曰：「尊者瞿曇！是最勝者……乃至……願受納我，從今日以後，歸依為優婆塞。」</p>
    </body>
    <notes/>
    <ps/>
    <notes>
        <note n="1">雜阿含經卷四四．四（大正藏二．三一九b）。</note>
    </notes>
</doc>
