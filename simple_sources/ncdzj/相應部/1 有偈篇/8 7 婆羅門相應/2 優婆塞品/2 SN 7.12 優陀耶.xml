<doc>
    <meta/>
    <body>
        <head>
            〔一二〕第二　優陀耶
            <a n="1"/>
        </head>
        <p>舍衛國因緣。</p>
        <p>時，世尊清晨，著衣持鉢，到優陀耶婆羅門之住家。</p>
        <p>時，優陀耶婆羅門，以白飯盛滿世尊之鉢。</p>
        <p>第二次世尊清晨著衣持鉢，到優陀耶婆羅門家，……乃至……</p>
        <p><ref cRef="PTS.S.1.174"/>五</p>
        <p>第三次優陀耶婆羅門，以白飯盛滿世尊之鉢，而言曰：「甚煩！沙門瞿曇勿屢次、屢次來。」</p>
        <j p="世尊">
            <s>屢屢播種子</s>
            <s>屢屢降天雨</s>
            <s>屢屢耕農田</s>
            <s>屢屢穀類實</s>
            <s>屢屢乞食食</s>
            <s>屢施施主食</s>
            <s>屢屢施主施</s>
            <s>屢屢行天界</s>
            <s>屢屢搾牛乳</s>
            <s>屢求犢母牛</s>
            <s>屢屢疲勞苦</s>
            <s>愚者屢入胎</s>
            <s>屢屢於生死</s>
            <s>屢屢送墓場</s>
        </j>
        <p>如是言已，優陀耶婆羅門，以此白世尊曰：「尊者瞿曇！是最勝者……乃至……願尊者瞿曇容納我，從今日以後，終生歸依為優婆塞。」</p>
    </body>
    <notes/>
    <ps/>
    <notes>
        <note n="1">雜阿含經卷四二．一三（大正藏二．三〇八a）。</note>
    </notes>
</doc>
