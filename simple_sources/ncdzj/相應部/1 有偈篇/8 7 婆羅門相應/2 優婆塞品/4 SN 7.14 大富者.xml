<doc type="for_machine">
    <body>
        <head>
            〔一四〕第四　大富者
            <ewn>
                <a/>
                <note>雜阿含經卷四．九（大正藏二．二六b）。</note>
            </ewn>
        </head>
        <p><ref cRef="PTS.S.1.176"/>一</p>
        <p>舍衛城因緣。</p>
        <p>時，有大富婆羅門，裝作衰萎貧窮，來詣世尊處。詣而與世尊互相致問，坐於一面。</p>
        <p>世尊對坐一面之大富婆羅門曰：「婆羅門！汝何故裝作衰萎貧窮而來？」</p>
        <p>「尊者瞿曇！我有四子。彼等與其妻等共謀，將我逐出。」</p>
        <p>「婆羅門！若然，汝須暗記此偈，當彼等集聚會堂，時子輩等之在座時唱之：</p>
        <j>
            <s>我素喜其生</s>
            <s>我希其生長</s>
            <s>彼等與妻謀</s>
            <s>逐我如豚犬</s>
            <s>雖非喜賢者</s>
            <s>亦呼我為父</s>
            <s>唯子夜叉形</s>
            <s>捨去我年老</s>
            <s>如老哀弱馬</s>
            <s>不予飲食物</s>
            <s>我乃此子父</s>
            <s>雖身為長者</s>
            <s>但乞他家食</s>
            <s>有此不孝子</s>
            <s>不如我拐杖</s>
            <s>可拂逐猛牛</s>
            <s>亦可逐猛犬</s>
            <s>暗中能導我</s>
            <s>在於深溪時</s>
            <s>並作定足基</s>
            <s>依此拐杖力</s>
            <s>倒而又得起」</s>
        </j>
        <p>時，此大富婆羅門，在世尊處暗記此偈，待眾等集聚會堂，子輩在座時而唱。</p>
        <p><ref cRef="PTS.S.1.177"/>七</p>
        <p>時，其子等即將大富婆羅門領歸家中，予沐浴，各予穿著一夾衣。</p>
        <p>時，大富婆羅門，持一夾衣，來詣世尊處。詣而與世尊相致問交談，坐於一面。</p>
        <p>坐一面其大富婆羅問，以此白世尊曰：「尊者瞿曇！我等婆羅門，求我等之師，受納酬謝。願尊者瞿曇，我師受納之報謝。」</p>
        <p>世尊哀憐而納受。</p>
        <p>時，其大富婆羅門，以此白世尊曰：「尊者瞿曇！是最勝者……乃至……願尊者瞿曇從今日以後受我歸依為優婆塞。」</p>
    </body>
    <ps></ps>
</doc>
