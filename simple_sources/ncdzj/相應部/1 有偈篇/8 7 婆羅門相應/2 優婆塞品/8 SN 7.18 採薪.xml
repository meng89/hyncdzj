<doc type="for_machine">
    <body>
        <head>
            〔一八〕第八　採薪
            <ewn>
                <a/>
                <note>雜阿含經卷四四．六（大正藏二．三一九c）。</note>
            </ewn>
        </head>
        <p>爾時，世尊住拘薩羅國之森林。</p>
        <p>其時，有婆羅墮闍姓婆羅門之眾多弟子，為採薪而來至此森林。</p>
        <p>至而見世尊於林中結跏趺坐，身正直，樹立正念而坐。見而來到彼婆羅墮婆闍婆羅門處。</p>
        <p>到已，以此告婆羅墮婆闍婆羅門曰：「尊師！請知！彼森林有一沙門結跏趺坐，身正直，樹立正念而坐。」</p>
        <p>時婆羅墮婆闍婆羅門，與彼其青年等，俱到森林。見世尊在森林中結跏趺坐，身正直，樹立正念而坐。見已，詣世尊之處，以偈白世尊曰：</p>
        <j>
            <s>深森有多怖</s>
            <s>獨入於空林</s>
            <s>心不動實美</s>
            <s>甚美之比丘<ewn><a/><note>底本之 sucārurūpaṁ 讀作 sundararūpaṁ 註釋為 atisundararūpaṁ。</note></ewn></s>
            <s>汝是在禪思</s>
            <s>無能歌此者</s>
            <s>亦無能言語</s>
            <s>獨聖者依林</s>
            <s><ref cRef="PTS.S.1.181"/>心喜獨住林</s>
            <s>我見實希有</s>
            <s>我思念乃此</s>
            <s>願生於無上<ewn><a/><note>此處之 tidivaṁ 乃指梵天界。梵天界乃由梵天，梵輔天，梵眾天三者所成立故。</note></ewn></s>
            <s>三天世界主</s>
            <s>為作同伴者</s>
            <s>何故獨於林</s>
            <s>尊者修苦行</s>
            <s>為達於梵否</s>
        </j>
        <j p="世尊">
            <s>凡夫種種著</s>
            <s>愛欲或歡喜<ewn><a/><note>欲 kankhā = taṇhā。</note></ewn></s>
            <s>生自無知根</s>
            <s>一切我斷除</s>
            <s>我無貪無欲</s>
            <s>亦不與接近<ewn><a/><note>不接近於 anupayo = anupagamano。</note></ewn></s>
            <s>有諸清淨見</s>
            <s>到達於無上</s>
            <s>吉祥之正覺</s>
            <s>婆羅門我獨</s>
            <s>於無畏禪思</s>
        </j>
        <p>如是言已，婆羅墮婆闍姓婆羅門，以此白世尊曰：「尊者瞿曇！是最勝者……乃至……願尊者瞿曇從今日以後，受我終生歸依為優婆塞。」</p>
    </body>
    <ps></ps>
</doc>
