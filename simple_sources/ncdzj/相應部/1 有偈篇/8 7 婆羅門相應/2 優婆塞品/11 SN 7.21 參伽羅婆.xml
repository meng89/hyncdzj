<doc type="for_machine">
    <body>
        <head>
            〔二一〕第十一　參伽羅婆
            <ewn>
                <a/>
                <note>同本缺。</note>
            </ewn>
        </head>
        <p>舍衛城因緣。</p>
        <p>時，名喚參伽羅婆婆羅門住舍衛城。是水淨行者，依水求得清淨<ewn><a/><note>pacceti = icchati, pattheti。</note></ewn>，朝夕入水，行沐浴行。</p>
        <p>時尊者阿難，清晨著衣持鉢，入舍衛城乞食。於舍衛城乞食後，收鉢而來詣世尊處，詣而禮敬世尊，坐於一面。</p>
        <p><ref cRef="PTS.S.1.183"/>四</p>
        <p>坐一面尊者阿難，以此白世尊曰：「世尊！於此名喚參伽羅婆婆羅門住舍衛城。是水淨行者，依水求得清淨，朝夕入水，行沐浴行。世尊，願垂哀憐，到參伽羅婆婆羅門家。」</p>
        <p>世尊，許允此而默然。</p>
        <p>時，世尊清晨，著衣持鉢，到參伽羅婆婆羅門家，即坐於所設之座。</p>
        <p>時參伽羅婆婆羅門，近詣世尊前，與世尊互相致問，坐於一面。</p>
        <p>世尊以此告一面坐之參伽羅婆婆羅門曰：「婆羅門！汝為水淨行者，依水求得清淨，朝夕入水，行沐浴行，真實否？」</p>
        <p>「尊者瞿曇！是真實。」</p>
        <p>「婆羅門！汝見有如何利益，為水淨行者，依水求得清淨，朝夕入水，行沐浴行耶？」</p>
        <p>「尊者瞿曇！我於此日間所為之惡業，依夕時沐浴洗落，夜間所為之惡業，依清晨沐浴將之洗落。尊者瞿曇！我見此利益故，為水淨行者，依水求得清淨，朝夕入水，行沐浴行。」</p>
        <j p="世尊">
            <s>婆羅門戒律</s>
            <s>渡津之法湖</s>
            <s>澄清無污穢</s>
            <s>常受善人讚</s>
            <s>聖者浴其處</s>
            <s>體淨渡彼岸</s>
        </j>
        <p>如是已言，參伽羅婆婆羅門，以此白世尊曰：「尊者瞿曇！是最勝者……乃至……願尊者瞿曇從今日以後，受我終生歸依為優婆塞。」</p>
    </body>
    <ps></ps>
</doc>
