<doc type="for_machine">
    <body>
        <head>
            〔二〇〕第十　乞食
            <ewn>
                <a/>
                <note>雜阿含經卷四．一〇（大正藏二．二六c）。</note>
            </ewn>
        </head>
        <p>舍衛城因緣。</p>
        <p>時乞食婆羅門，來詣世尊之處。詣而與世尊互相致問，坐於一面。</p>
        <p>一面坐之乞食婆羅門，以此白世尊曰：「尊者瞿曇！我亦乞食者。尊者亦乞食者。於此則無何差異。」</p>
        <j p="世尊">
            <s>唯作乞他食</s>
            <s>並非是比丘</s>
            <s>執持惡臭法<ewn><a/><note>底本之 visaṁ dhammaṅ 讀作 vissamd。註為 duggandhaṁ akusaladhammaṁ（惡臭不善法）。</note></ewn></s>
            <s>並非是比丘</s>
            <s>功德惡捨去<ewn><a/><note>修功德期求生天界之俗人之境界。超越此境之比丘，則捨棄此類功德。</note></ewn></s>
            <s>依智慧於世<ewn><a/><note>saṅkhāya = ñāṇena。</note></ewn></s>
            <s>以修梵行者</s>
            <s>是名為比丘</s>
        </j>
        <p>如是言已，乞食婆羅門，以此白世尊曰：「尊者瞿曇！是最勝者……乃至……願尊者瞿曇從今日以後，受我終生歸依做優婆塞。」</p>
    </body>
    <ps></ps>
</doc>
