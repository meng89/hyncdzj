<doc>
    <meta/>
    <body>
        <head>
            <ref cRef="PTS.S.1.184"/>
            〔二二〕第十二　庫摩都薩邑
            <a n="1"/>
        </head>
        <p>如是我聞。爾時，世尊住釋迦族之庫摩都薩邑。</p>
        <p>時，世尊清晨，著衣持鉢，入庫摩都薩乞食。</p>
        <p>其時，庫摩都薩邑之婆羅門與家主等，因事而集聚於集會堂。雨綿綿下降。</p>
        <p>時，世尊來到其集會堂。</p>
        <p>庫摩都薩婆羅門與家主等，見世尊從遠而來。</p>
        <p>見而言曰：「彼禿頭沙門等是誰耶？彼等何以不知集會法耶<a n="2"/>？」</p>
        <p>時世尊以偈謂語庫摩都薩婆羅門家主等曰：</p>
        <j>
            <s>無善人之處</s>
            <s>並非是集會</s>
            <s>語不如法者</s>
            <s>並非是善人</s>
            <s>若以滅貪欲</s>
            <s>瞋恚與愚癡</s>
            <s>能語於如法</s>
            <s>始稱為善人</s>
        </j>
        <p>如是言已，庫摩都薩婆羅門家主等，以此白世尊曰：「尊者瞿曇！是最勝者……乃至……願尊者瞿曇從今日以後，受我等終生歸依為優婆塞。」</p>
        <p>此嗢陀南：</p>
        <j>
            <s>耕田優陀耶</s>
            <s>並提婆比多</s>
            <s>大富婆羅門</s>
            <s>憍傲與違義</s>
            <s>木匠及採薪</s>
            <s>孝養並乞食</s>
            <s>及參伽羅婆</s>
            <s>庫摩都薩等</s>
            <s>總合為十二</s>
        </j>
    </body>
    <notes/>
    <ps/>
    <notes>
        <note n="1">雜阿含經卷四四．三（大正藏二．三一九a）。</note>
        <note n="2">集會之法，謂眾人集會時，進入其殿堂，大眾須振作精神，不可從正門入，須從邊門進入。今則世尊為教化大眾降雨以作進入殿堂之口實，特從正門進入。</note>
    </notes>
</doc>
