<doc type="for_machine">
    <body>
        <head>
            〔一五〕第五　憍傲
            <ewn>
                <a/>
                <note>雜阿含經卷四．五（大正藏二．二三c）。</note>
            </ewn>
        </head>
        <p>舍衛城因緣。</p>
        <p>時，名為憍傲之婆羅門住舍衛城。彼不敬母、不敬父、不敬師亦不敬長者。</p>
        <p>時，世尊為大眾所圍繞而說法。</p>
        <p>時，憍傲婆羅門作如是思念：「此沙門瞿曇為大眾圍繞而說法。我今詣沙門瞿曇處。若沙門瞿曇語我者，我即亦語彼。若沙門瞿曇不語我者，我即亦不語彼。」</p>
        <p>時，憍傲婆羅門詣世尊處。詣而默然立於一面。</p>
        <p>時，世尊不言彼。</p>
        <p>時，憍傲婆羅門，以此沙門瞿曇無何所知而欲歸。</p>
        <p><ref cRef="PTS.S.1.178"/>八</p>
        <p>時，世尊知憍傲婆羅門心之所念，以偈告憍傲婆羅門曰：</p>
        <j>
            <s>婆羅門勿慢</s>
            <s>若為此來者</s>
            <s>婆羅門來者</s>
            <s>即善達其用</s>
        </j>
        <p>時，憍傲婆羅門：「沙門瞿曇知我心。」即於立處，投身垂頭於世尊之足，禮吻世尊之足，以手自指，並自呼報其名曰：「尊者瞿曇！我名憍傲者，尊者瞿曇！我名憍傲者。」</p>
        <p>時，大眾起未曾有之心，「實乃希有！實乃未曾有。此憍傲婆羅門，不敬母、不敬父、不敬師，亦不敬長者，且對沙門瞿曇行如是最勝五體投地之禮敬。」</p>
        <p>時，世尊以此言憍傲婆羅門曰：「婆羅門！可起立，以坐自座，汝心已信樂我。」</p>
        <p>時，憍傲婆羅門，就坐自座，以偈白世尊曰：</p>
        <j>
            <s>應向誰謙讓</s>
            <s>應對誰尊奉</s>
            <s>應予敬重誰</s>
            <s>並予善供誰</s>
        </j>
        <j p="世尊">
            <s>對於母及父</s>
            <s>乃至年長兄</s>
            <s>第四乃師長</s>
            <s>應該行謙讓</s>
            <s>應尊此等人</s>
            <s>且敬此等者</s>
            <s>予供此等人</s>
            <s>是為善供養</s>
            <s>清涼阿羅漢</s>
            <s>作了漏盡者</s>
            <s>對此諸善眾</s>
            <s>行無上禮敬</s>
            <s>憍慢與強傲</s>
            <s>應當皆捨去</s>
        </j>
        <p>如是言已，憍傲婆羅門，以此白世尊曰：「尊者瞿曇！是最勝者……乃至……願尊者瞿曇從今日以後，受我終生歸依為優婆塞。」</p>
    </body>
    <ps></ps>
</doc>
