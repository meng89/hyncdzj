<doc>
    <meta/>
    <body>
        <head>
            〔一七〕第七　木匠
            <a n="1"/>
        </head>
        <p>爾時，世尊住拘薩羅國之森林。</p>
        <p>其時，木匠婆羅墮婆闍婆羅門，亦因事入此森林。</p>
        <p>木匠婆羅墮婆闍婆羅門，見世尊於沙羅樹下趺坐，身正直，樹立正念而坐。</p>
        <p>見而如是思念：「我為來此森林工作而快樂。此沙門瞿曇，何為而樂耶？」</p>
        <p><ref cRef="PTS.S.1.180"/>五</p>
        <p>時，木匠婆羅墮婆闍婆羅門詣世尊之處。詣而以偈白世尊曰：</p>
        <j>
            <s>比丘汝於此</s>
            <s>沙羅樹森林</s>
            <s>以為何事耶</s>
            <s>唯獨於森林</s>
            <s>瞿曇有何樂</s>
        </j>
        <j p="世尊">
            <s>我獨在森林</s>
            <s>以行所應行</s>
            <s>一切森或叢<a n="2"/></s>
            <s>皆是我所斷</s>
            <s>然我於森林</s>
            <s>無有煩惱繫</s>
            <s>亦無刺所刺</s>
            <s>獨樂拂不滿</s>
        </j>
        <p>如是言已，木匠婆羅墮婆闍婆羅門，以此白世尊曰：「尊者瞿曇！是最勝者……乃至……願尊者瞿曇從今日以後，受我終生歸依做優婆塞。」</p>
    </body>
    <notes/>
    <ps/>
    <notes>
        <note n="1">雜阿含經卷四四．五（大正藏二．三一九c）。</note>
        <note n="2">原語 visukaṁ 且作樹叢之譯。</note>
    </notes>
</doc>
