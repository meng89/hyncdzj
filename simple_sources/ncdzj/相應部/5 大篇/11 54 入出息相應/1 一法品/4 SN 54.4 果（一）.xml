<doc type="for_machine">
    <body>
        <head>
            〔四〕第四　果（一）
        </head>
        <p>「諸比丘！對入出息念修習、多修者，則有大果、大功德。諸比丘！云何修習入出息念、云何多修者，為有大果、大功德耶？</p>
        <p>諸比丘！於此有比丘，往阿蘭若、往樹下、往空屋，結跏趺坐，以身正持，修念於現前，正念而入息、正念而出息……乃至廣說……學『我觀定棄入息』，學『我觀定棄出息。』</p>
        <p>諸比丘！對入出息念如是修習、如是多修者，則有大果、大功德。</p>
        <p><ref cRef="PTS.S.5.314"/>一二</p>
        <p>諸比丘！對入出息念如是修習、如是多修者，則有二果中之隨一果可期，於現法開悟，或為餘依得不還果。」</p>
    </body>
    <ps></ps>
</doc>
