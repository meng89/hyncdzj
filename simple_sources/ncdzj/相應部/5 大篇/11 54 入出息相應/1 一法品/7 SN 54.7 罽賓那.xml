<doc>
    <meta/>
    <body>
        <head>
            〔七〕第七　罽賓那
            <a n="1"/>
        </head>
        <p>舍衛城。</p>
        <p>其時，具壽大罽賓那於不遠處，結跏趺坐，以身正持，修念於現前。</p>
        <p>世尊見具壽大罽賓那於不遠處，結跏趺坐，以身正持，修念於現前。見已，告諸比丘曰——</p>
        <p>「諸比丘！汝等見此比丘之身有傾動否？」</p>
        <p><ref cRef="PTS.S.5.316"/>五</p>
        <p>「大德！我等見彼具壽於大眾中端坐，獨居而坐，不見彼具壽之身有傾動。」</p>
        <p>「諸比丘！於定修習、多修故，身無傾動，心無傾動。故彼比丘得定隨樂欲、得無艱難、得無梗澀。</p>
        <p>諸比丘！修習何定、多修故，身無傾動、心無傾動耶？</p>
        <p>諸比丘！修習入出息念定、多修故，身無傾動、心無傾動。</p>
        <p>諸比丘！云何修習入出息念定、多修者，則身無傾動、心無傾動耶？</p>
        <p>諸比丘！於此有比丘，往阿蘭若、往樹下、往空屋……乃至廣說……學『我觀定棄出息。』</p>
        <p>諸比丘！如是修習入出息念定，如是多修者，則身不傾不動、心不傾不動。」</p>
    </body>
    <notes/>
    <ps/>
    <notes>
        <note n="1">雜阿含二九．一〇（大正藏二．二〇六c）。</note>
    </notes>
</doc>
