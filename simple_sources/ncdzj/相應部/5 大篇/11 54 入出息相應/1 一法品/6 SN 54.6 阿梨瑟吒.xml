<doc type="for_machine">
    <body>
        <head>
            〔六〕第六　阿梨瑟吒
            <ewn>
                <a/>
                <note>雜阿含二九．九（大正藏二．二〇六b）。</note>
            </ewn>
        </head>
        <p>舍衛城。</p>
        <p>於此世尊……說曰：</p>
        <p>「諸比丘！汝等應對入出息念修習。」</p>
        <p>如是說示已，具壽阿梨瑟吒白世尊曰：</p>
        <p>「大德，我修習入出息念。」</p>
        <p><ref cRef="PTS.S.5.315"/>「阿梨瑟吒！汝云何而修習入出息念耶？」</p>
        <p>「大德，我於過去之諸欲，斷欲欲；於未來之諸欲，離欲欲；於內外之諸法，善調伏對礙想，以正念而入息、以正念而出息。大德！我如是修習入出息念。」</p>
        <p>「阿梨瑟吒！如是之入出息念者，我不說有。然而，阿梨瑟吒！有廣大圓滿之入出息念，且諦聽，善作意，我當說。」具壽阿梨瑟吒應世尊曰——</p>
        <p>「唯唯！大德！」</p>
        <p>世尊說示曰：</p>
        <p>「阿梨瑟吒！云何之入出息念，為廣大圓滿耶？</p>
        <p>阿梨瑟吒！於此有比丘，往阿蘭若、往樹下、往空屋，結跏趺坐……乃至……學『我觀定棄出息。』</p>
        <p>阿梨瑟吒！如是之入出息念，為廣大圓滿。」</p>
    </body>
    <ps></ps>
</doc>
