<doc>
    <meta/>
    <body>
        <head>
            〔一〇〕第十　金毘羅
            <a n="1"/>
        </head>
        <p>如是我聞。一時，世尊住金毘羅之竹林。</p>
        <p>於此，世尊對具壽金毘羅曰：</p>
        <p>「金毘羅！於入出息念定，云何修習、云何多修者，則有此大果、大功德耶？」</p>
        <p>如是說已，具壽金毘羅則默然。</p>
        <p>二度世尊……乃至……</p>
        <p>三度世尊對金毘羅曰：</p>
        <p>「金毘羅，於入出息念定，云何修習、云何多修者，則有此大果、大功德耶？」三度具壽金毘羅仍默然。</p>
        <p><ref cRef="PTS.S.5.323"/>五</p>
        <p>如是說已。具壽阿難白世尊曰——</p>
        <p>「世尊！時矣，善逝！時矣。世尊請說示入出息念定，諸比丘對世尊所說將受持。」</p>
        <p>「阿難！然則，諦聽！善作意，我當說。」</p>
        <p>「唯唯！大德！」</p>
        <p>具壽阿難應諾世尊。</p>
        <p>世尊說示曰：</p>
        <p>「阿難！於入出息念定，云何修習、云何多修者，則有大果、大功德耶？</p>
        <p>阿難！於此有比丘，往阿蘭若、往樹下、往空屋……乃至……學『我觀定棄出息。』</p>
        <p>阿難！於入出息念定，如是修習、如是多修者，則有大果、大功德。</p>
        <p>阿難！若比丘行長入息，則知為『長入息』；行長出息，則知為『長出息』；行短入息，則知為『短入息』；行短出息，則知為『短出息。』學『覺徧身入息』，學『覺徧身出息』，學『止身行入息』，學『止身行出息』，阿難！其時，比丘於身觀身，以熱誠、正知、正念，對世間之貪憂調伏而住。何以故耶？</p>
        <p>阿難！我說入出息乃隨一之身。阿難！故其時，比丘於身觀身，以熱誠、正知、正念，對世間之貪憂調伏而住。</p>
        <p>阿難！若比丘，學『覺喜入息』，學『覺喜出息』，學『覺樂入息』，學<ref cRef="PTS.S.5.324"/>『覺樂出息』，學『心行入息』，學『覺心行出息』，學『止心行入息』，學『止心行出息』，阿難！此時，比丘於受觀受，以熱誠正知、正念，對世間之貪憂調伏而住。何以故耶？</p>
        <p>阿難！我說入出息之善作意，乃隨一之受。阿難！故其時，比丘於受觀受，以熱誠、正知、正念，對世間之貪憂調伏而住。</p>
        <p>阿難！若比丘，學『覺心入息』，學『覺心出息』，學『心歡喜之入息』，學『心歡喜之出息』，學『心入定之入息』，學『心入定之出息』，學『心解脫之入息』，學『心解脫之出息』，阿難！其時，比丘於心觀心，以熱誠、正知、正念，對世間之貪憂調伏而住。何以故耶？</p>
        <p>阿難！我對忘念、不正知者，於入出息定之修習，不說示。阿難！故其時，比丘於心觀心，以熱誠、正知、正念，對世間之貪憂調伏而住。</p>
        <p>阿難！若比丘，學『觀無常入息』，學『觀無常出息』，學『觀離貪入息』，學『觀離貪出息』，學『觀滅盡入息』，學『觀滅盡出息』，學『觀定棄入息』，<ref cRef="PTS.S.5.325"/>學『觀定棄出息』，阿難！其時，比丘於諸法觀法，以熱誠、正知、正念，對世間之貪憂調伏而住，對貪憂之斷，以慧觀善觀察。阿難！故其時，比丘於諸法觀法，以熱誠、正知、正念，對世間之貪憂調伏而住。</p>
        <p>阿難！譬如於四衢路有大土堆，由東方來之車輿，於其土堆踐蹈，由西方……由北方……由南方來之車輿，於其堆踐蹈。阿難！如是比丘、於身觀身而住，則將惡、不善法踐蹈，於受……於心……於諸法觀法而住，則將惡、不善法踐蹈。」</p>
    </body>
    <notes/>
    <ps/>
    <notes>
        <note n="1">雜阿含二九．一七（大正藏二．二〇八c）。</note>
    </notes>
</doc>
