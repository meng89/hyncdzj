<doc type="for_machine">
    <body>
        <head>
            〔九〕第九　毘舍離
            <ewn>
                <a/>
                <note>雜阿含二九．一三（大正藏二．二〇七b）。</note>
            </ewn>
        </head>
        <p>如是我聞。一時，世尊住毘舍離大林重閣講堂。</p>
        <p>其時，世尊為諸比丘，以種種方便說示不淨論，讚歎不淨〔觀〕，並讚歎對不淨〔觀〕之修習。</p>
        <p>時，世尊告諸比丘曰：</p>
        <p>「諸比丘！我欲行半月之宴默，除持膳食者一人之外，任何人希勿至吾處。」</p>
        <p>「唯唯！大德！」</p>
        <p>彼諸比丘應諾世尊，除持送膳食者一人之外，任何人未至世尊住處。</p>
        <p>時，彼諸比丘！以「世尊以種種方便說不淨論，讚歎不淨〔觀〕，讚歎不淨<ref cRef="PTS.S.5.321"/>〔觀〕之修習」，乃以行種種相差別不淨之修習而住。彼等以此身為羞、為慚、愧恥，求執刀者，一日十比丘執刀，一日二十比丘執刀，一日三十比丘執刀，以自害。</p>
        <p>時，世尊過半月後，由宴默起，對具壽阿難曰：</p>
        <p>「阿難！云何諸比丘眾已減少耶？」</p>
        <p>「大德！世尊為諸比丘，以種種方便說不淨論，讚歎不淨〔觀〕，讚歎不淨〔觀〕之修習。大德！彼諸比丘以：『世尊以種種方便說不淨論，讚歎不淨〔觀〕，讚歎不淨〔觀〕之修習。』對種種相差別不淨之修習奉行而住。彼等以此身為羞、為慚、愧恥，求執刀者，一日十比丘……二十比丘……三十比丘執刀自害。大德世尊！願對其他之方便說示，以使比丘眾留住令開悟。」</p>
        <p>「阿難！然則，將住於毘舍離城附近之一切比丘，集會齊聚於講堂。」</p>
        <p>「唯唯！大德！」</p>
        <p>具壽阿難應諾世尊，將住於毘舍離城附近之一切比丘，集會於講堂後，來至世尊之處，至已，白世尊曰：</p>
        <p>「大德！比丘大眾已集會矣。」</p>
        <p>時，世尊往至講堂。至已，就所設座。就座之世尊對諸比丘曰：</p>
        <p>「諸比丘！於此入出息念定，修習、多修者，則寂靜、殊妙、無染、樂住，而惡、不善法生，隨忽消滅。</p>
        <p>諸比丘！譬如夏季之最後月起塵介，忽有大之非時雲將此消滅。諸比丘！如<ref cRef="PTS.S.5.322"/>是，於入出息念定，修習、多修者，則寂靜、殊妙、無染、樂住，而惡、不善法生，隨忽消滅。</p>
        <p>諸比丘！對入出息念定，云何修習、云何多修者，則為寂靜、殊妙、無染、樂住，而惡、不善法之生，隨忽消滅耶？</p>
        <p>諸比丘！於此有比丘，往阿蘭若，往樹下，往空屋……乃至廣說……學『我觀定棄出息。』</p>
        <p>諸比丘！於入出息念定，如是修習、如是多修者，則寂靜、殊妙、無染、樂住，而惡、不善法生，隨忽消滅。」</p>
    </body>
    <ps></ps>
</doc>
