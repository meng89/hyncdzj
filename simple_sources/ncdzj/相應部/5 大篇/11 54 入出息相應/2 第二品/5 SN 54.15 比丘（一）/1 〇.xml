<doc>
    <meta/>
    <body>
        <head>
            〇
        </head>
        <p>時，有眾多之比丘，來至世尊住處。至已，敬禮世尊，坐於一面。坐於一面之彼諸比丘白世尊曰：</p>
        <p>「大德！對一法修習、多修者，則四法圓滿；對四法修習、多修者，則七法圓滿；對七法之修習、多修者，則二法有圓滿者耶？」</p>
        <p>「諸比丘！對一法修習、多修者，則四法圓滿；對四法修習、多修者，則七法圓<ref cRef="PTS.S.5.335"/>滿；對七法修習、多修者，則二法有圓滿。」</p>
        <p>「大德！對何之一法修習、多修者，則四法圓滿；對四法修習、多修者，則七法圓滿；對七法修習、多修者，則二法圓滿耶？」</p>
        <p>「諸比丘！於入出息念定之一法修習、多修者，則四念處圓滿；對四念處修習、多修者，則七覺支圓滿；對七覺支修習、多修者，則明、解脫圓滿。」</p>
    </body>
    <notes/>
    <ps/>
    <notes/>
</doc>
