<doc type="for_machine">
    <body>
        <head>
            <ref cRef="PTS.S.5.327"/>
            〔一二〕第二　盧夷強耆
            <ewn>
                <a/>
                <note>雜阿含二九．一二（大正藏二．二〇七b）。</note>
            </ewn>
        </head>
        <p>一時，具壽盧夷強耆住釋氏國迦毘羅衛城，尼拘律樹園。</p>
        <p>時，釋氏摩訶男來至具壽盧夷強耆住處。至已，敬禮具壽盧夷強耆後，坐於一面。坐於一面之釋氏摩訶男，向具壽盧夷強耆曰：</p>
        <p>「大德！有學之住即是此如來住耶？或有學之住與如來住為異耶？」</p>
        <p>「友摩訶男！有學之住並非如來住；友摩訶男！有學之住與如來住為異。</p>
        <p>友摩訶男！有學之比丘，尚未得心，對無上安穩希求而住，為斷五蓋住。何為斷五蓋住耶？</p>
        <p>斷欲欲蓋而住，斷瞋恚蓋而住，斷惛眠蓋而住，斷掉悔蓋而住，斷疑惑蓋而住。友摩訶男！有學之比丘，尚未得心，對無上安穩希求而住，為斷此五蓋而住。</p>
        <p>友摩訶男！比丘成為阿羅漢，則諸漏盡、梵行已立、所作已辦、棄重擔、逮得己利，有結盡，正悟、解脫、已斷五蓋，斷根如截多羅樹之頭，令歸於無，未來不能生。何為斷五蓋耶？</p>
        <p>欲欲蓋已斷，斷根如截多羅樹之頭，令歸於無，未來不能生。瞋恚蓋……惛眠<ref cRef="PTS.S.5.328"/>蓋……掉悔蓋……疑惑蓋已斷，斷根如截多羅樹之頭，令歸於無，未來不能生。</p>
        <p>友摩訶男！比丘成為阿羅漢，則諸漏盡、梵行已立、所作已辦、棄重擔、逮得己利，有結盡，正悟、解脫、五蓋已斷，斷根如截多羅樹之頭，令歸於無，未來不能生。</p>
        <p>友摩訶男！依此理可知，有學之住並非如來住；有學之住與如來住為異。</p>
        <p>友摩訶男！一時，世尊住一奢能伽羅之一奢能伽羅林中。</p>
        <p>……〔前經第二～一三節〕……</p>
        <p>友摩訶男！依此理可知，有學之住並非如來住；有學之住與如來住為異。」</p>
    </body>
    <ps></ps>
</doc>
