<doc>
    <meta/>
    <body>
        <head>
            〔一一〕第一　一奢能伽羅
            <a n="1"/>
        </head>
        <p>一時，世尊住一奢能伽羅之一奢能伽羅林中。</p>
        <p>於此處，世尊對諸比丘曰：</p>
        <p>「諸比丘！我欲行三月宴默，除持食者一人外，任何人希勿至吾處。」</p>
        <p>「唯唯！大德！」</p>
        <p>彼諸比丘應諾世尊，除持食者一人外，無任何人至世尊之處。</p>
        <p><ref cRef="PTS.S.5.326"/>三</p>
        <p>時，世尊過三月後由宴默起，對諸比丘曰：</p>
        <p>「諸比丘！若異學修行者向汝等如是問：『友等！沙門瞿曇多依何而住，住雨安居耶？』諸比丘！若如是問者，汝等對彼異學修行者應如是答：『友等！世尊多依入出息念定，住於雨安居。』</p>
        <p>諸比丘！我於此處以正念入息，以正念出息。</p>
        <p>行長入息，知為『長入息』；行長出息，知為『長出息』……乃至……知『觀定棄入息』，知『觀定棄出息。』</p>
        <p>諸比丘！謂：正說是聖住、是梵住、是如來住。應以入出息念定為正說，謂：是聖住、是梵住、是如來住。」</p>
        <p>諸比丘！比丘若有學而未得心希求安穩而住者，以修習，多修習入出息念定，以資諸漏之滅盡。諸比丘！若比丘是阿羅漢，斷盡有結滅盡諸漏（梵行）已立、所作已辦、捨棄重擔，逮得到己利，證悟而解脫者，修習、多修習入出息念定，可資現法樂住及正念、正知。</p>
        <p>諸比丘！言：正說聖住、梵住、如來住者，是正說入出息念定而謂聖住、梵住、如來住。</p>
    </body>
    <notes/>
    <ps/>
    <notes>
        <note n="1">雜阿含二九．一一（大正藏二．二〇七a）。</note>
    </notes>
</doc>
