<doc type="for_machine">
    <body>
        <head>
            〔四七〕第七　孔
            <ewn>
                <a/>
                <note>雜阿含一五．四二（大正藏二．一〇八c）中部經典原典三．一六九頁。漢譯南傳大藏經第十二頁。</note>
            </ewn>
            （一）
        </head>
        <p>「諸比丘！譬如有人，將一有孔之軛，投於大海中。有一盲龜，游行海中，百年上浮一次。</p>
        <p>諸比丘！於汝等之意云何？彼百年上浮一次之盲龜，其頭得入彼有一孔之軛否？」</p>
        <p>「大德！或於某時亦可得然，但需經長時。」</p>
        <p><ref cRef="PTS.S.5.456"/>四</p>
        <p>「諸比丘！彼百年上浮一次之盲龜，其首入彼有一孔之軛，諸比丘！可速於愚者一度至墮處，再得人身者。何以故耶？</p>
        <p>諸比丘！於彼墮處，了無法行、平等行、善業、福業，諸比丘！彼等互噉、噉弱者。何以故耶？</p>
        <p>諸比丘！不見四聖諦故。何為四聖諦耶？乃：苦聖諦、苦集聖諦、苦滅聖諦、順苦滅道聖諦是。</p>
        <p>是故諸比丘！『此是苦』，應勉勵！『此是苦集』，應勉勵！『此是苦滅』，應勉勵！『此是順苦滅道』，應勉勵！」</p>
    </body>
    <ps></ps>
</doc>
