<doc>
    <meta/>
    <body>
        <head>
            〔四八〕第八　孔
            <a n="1"/>
            （二）
        </head>
        <p>「諸比丘！譬如此大地，悉是水<a n="2"/>。於此有人，將一有孔之軛投下，東風拂之向西，西風拂之向東，北風拂之向南，南風拂之向北。於此有一盲龜，游行海中，百年上浮一次。</p>
        <p>諸比丘！於汝等之意云何？彼盲龜百年浮起一次，其首得入彼有一孔之軛否？」</p>
        <p><ref cRef="PTS.S.5.457"/>「大德！彼盲龜百年浮起一次，其首入彼有一孔之軛，實為難得<a n="3"/>。」</p>
        <p>「諸比丘！如是，得人身為難得。諸比丘！如是，如來、應供、正等覺者之出世為難得。諸比丘！如是，如來所說法、律出現於世為難得。</p>
        <p>諸比丘！如今，已得人身；如來、應供、正等覺者既出世；如來所說之法、律，既現於世。</p>
        <p>是故諸比丘！『此是苦』，應勉勵！『此是苦集』，應勉勵！『此是苦滅』，應勉勵！『此是順苦滅道』，應勉勵！」</p>
    </body>
    <notes/>
    <ps/>
    <notes>
        <note n="1">參照前經。</note>
        <note n="2">「悉是水」，漢譯北傳相當於此，有大地悉成大海。</note>
        <note n="3">難得，adhicca 是有緣而生，原註：若軛不腐、海水不乾、龜不死者。</note>
    </notes>
</doc>
