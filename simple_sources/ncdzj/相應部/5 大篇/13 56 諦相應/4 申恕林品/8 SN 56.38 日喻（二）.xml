<doc>
    <meta/>
    <body>
        <head>
            〔三八〕第八　日喻
            <a n="1"/>
            （二）
        </head>
        <p>「諸比丘！若日月尚未出於世間，則大光明、大光耀尚未現，以致闇黑、闇冥而晝夜不分，不分月或半月、不分時節歲數。</p>
        <p>諸比丘！日月出時，則大光明、大光耀現，無闇黑、無闇冥，分晝夜，分月、<ref cRef="PTS.S.5.443"/>半月、分時節歲數。</p>
        <p>諸比丘！如是者，若如來、應供、正等覺者尚未出，則大光明、大光耀猶不現，闇黑、闇冥而無四聖諦之教說，亦不說示、施設、建立、開演、分別、顯了。</p>
        <p>諸比丘！如來、應供、正等覺者出時，則大光明、大光耀現，無闇黑、無闇冥，有四聖諦之教說，則有施設、建立、開演、分別、顯了。以何為四耶？</p>
        <p>乃：苦聖諦、苦集聖諦、苦滅聖諦、順苦滅道聖諦是。</p>
        <p>是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」</p>
    </body>
    <notes/>
    <ps/>
    <notes>
        <note n="1">雜阿含一五．三一（大正藏二．一〇六c）。</note>
    </notes>
</doc>
