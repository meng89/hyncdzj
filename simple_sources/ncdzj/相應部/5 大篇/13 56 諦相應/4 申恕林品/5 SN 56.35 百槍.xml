<doc type="for_machine">
    <body>
        <head>
            〔三五〕第五　百槍
            <ewn>
                <a/>
                <note>雜阿含一五．三七（大正藏二．一〇七c）。</note>
            </ewn>
        </head>
        <p>「諸比丘！譬如有男子，有壽百歲、命百歲，有人對彼曰：『男子！汝於晨時分，以槍衝刺百次；日中時分，以槍衝刺百次；日夕時分，以槍衝刺百次。男子！<ref cRef="PTS.S.5.441"/>汝每日被槍衝刺三百次，保有壽百歲、命百歲。百歲之後，對尚未現觀之四聖諦，予現證。』諸比丘！知義趣之善男子，應善受之。何以故耶？</p>
        <p>諸比丘！輪迴自無始有之，為槍所衝、為劍所衝、為斧所衝，不知其前際。諸比丘！雖如是者，諸比丘！我非說有苦有憂四聖諦之現觀。諸比丘！我說有樂有喜四聖諦之現觀。以何為四聖諦耶？</p>
        <p>乃：苦聖諦、苦集聖諦、苦滅聖諦、順苦滅道聖諦是。</p>
        <p>是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』應勉勵！」</p>
    </body>
    <ps></ps>
</doc>
