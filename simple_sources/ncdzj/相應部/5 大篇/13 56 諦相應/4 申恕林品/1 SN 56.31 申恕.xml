<doc>
    <meta/>
    <body>
        <head>
            〔三一〕第一　申恕
            <a n="1"/>
        </head>
        <p>一時，世尊住拘睒彌國申恕林。</p>
        <p>時，世尊手持少許之申恕葉，告諸比丘曰：</p>
        <p>「諸比丘！汝等於意云何？我手中所持之少許申恕葉，與在申恕林上所有者，何者為多耶？」</p>
        <p><ref cRef="PTS.S.5.438"/>「大德！世尊手中所持之申恕葉為少，申恕林上所有為多。」</p>
        <p>「諸比丘！如是，我證知而對汝等不說之處為多，所說之處為少。</p>
        <p>諸比丘！以何之故，我不說耶？諸比丘！此不相應於義利，非達初梵行，不能資於厭患、離貪、滅盡、寂止、證智、等覺、涅槃。是故我不說。</p>
        <p>諸比丘！我以何說之耶？諸比丘！於『此是苦』，說之；於『此是苦集』說之，於『此是苦滅』說之；於『此是順苦滅道』，說之。</p>
        <p>諸比丘！以何之故，我說之耶？諸比丘！此於義利相應，達初梵行，資於厭患、離貪、滅盡、寂止、證智、等覺、涅槃。是故我為說。</p>
        <p>是故諸比丘！於『此是苦』，應勉勵！『此是苦集』，應勉勵！『此是苦滅』，應勉勵！『此是順苦滅道』，應勉勵！」</p>
    </body>
    <notes/>
    <ps/>
    <notes>
        <note n="1">雜阿含一五．四〇（大正藏二．一〇八a）。</note>
    </notes>
</doc>
