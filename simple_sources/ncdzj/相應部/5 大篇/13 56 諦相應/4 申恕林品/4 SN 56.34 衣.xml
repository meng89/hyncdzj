<doc type="for_machine">
    <body>
        <head>
            〔三四〕第四　衣
            <ewn>
                <a/>
                <note>雜阿含一五．三六（大正藏二．一〇七b）。</note>
            </ewn>
        </head>
        <p>「諸比丘！若衣、若頭燃，應作何耶？」</p>
        <p>「大德！若衣、若頭燃，為撲息衣或頭，應起增上之志欲，精進、勉勵、勢猛、不退、正念、正知。」</p>
        <p>「諸比丘！〔可〕捨置燃衣或頭而不作意，〔然〕對尚未如實現觀之四聖諦，為現觀，應起增上之志欲，精進、勉勵、勢猛、不退、正念、正知。以何為四聖諦耶？</p>
        <p>乃：苦聖諦、苦集聖諦、苦滅聖諦、順苦滅道聖諦是。</p>
        <p>是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」</p>
    </body>
    <ps></ps>
</doc>
