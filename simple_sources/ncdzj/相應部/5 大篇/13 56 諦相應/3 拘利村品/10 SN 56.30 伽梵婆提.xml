<doc type="for_machine">
    <body>
        <head>
            〔三〇〕第十　伽梵婆提
        </head>
        <p>一時，眾多之長者比丘，住於支提國薩罕奢尼卡。</p>
        <p>其時，眾多之長老比丘，食後由乞食歸，於講堂集會聚坐，作如是之談話：「友等！見苦者，亦見苦集、亦見苦滅、亦見順苦滅道耶？」</p>
        <p>作如是言，具壽伽梵婆提對長老比丘曰：</p>
        <p>「友等！我自世尊處，曾親聞、親受：</p>
        <p><ref cRef="PTS.S.5.437"/>四</p>
        <p>『諸比丘！見苦者，亦見苦集、亦見苦滅、亦見順苦滅道。見苦集者，亦見苦、亦見苦滅、亦見順苦滅道。見苦滅者，亦見苦、亦見苦集、亦見順苦滅道。見順苦滅道者，亦見苦、亦見苦集、亦見苦滅。』」</p>
    </body>
    <ps></ps>
</doc>
