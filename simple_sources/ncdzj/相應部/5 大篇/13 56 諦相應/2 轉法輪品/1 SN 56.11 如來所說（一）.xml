<doc>
    <meta/>
    <body>
        <head>
            〔一一〕第一　如來所說
            <a n="1"/>
            （一）
        </head>
        <p>如是我聞。一時，世尊住波羅捺國仙人墮處鹿野園。</p>
        <p><ref cRef="PTS.S.5.421"/>二</p>
        <p>於此處，世尊言五比丘曰：</p>
        <p>「諸比丘！出家者不可親近於二邊。以何為二邊耶？</p>
        <p>（一）於諸欲以愛欲貪著為事者，乃下劣、卑賤、凡夫之所行、非聖賢，乃無義相應。（二）以自之煩苦為事者，為苦，非聖賢，乃無義相應。諸比丘！如來捨此二邊，以中道現等覺。此為資於眼生、智生、寂靜、證智、等覺、涅槃。</p>
        <p>諸比丘！云何乃能如來於中道現等覺，資於眼生、智生、寂靜、證智、等覺、涅槃耶？乃八支聖道是。謂：正見、正思惟、正語、正業、正命、正精進、正念、正定是。諸比丘！此乃如來所現等覺之中道，此乃資於眼生、智生、寂靜、證智、等覺、涅槃。</p>
        <p>諸比丘！苦聖諦者，即是此，謂：生苦、老苦、病苦、死苦、愁悲憂惱苦、遇怨憎者苦、與所愛者別離苦、所求不得苦，略說為五取蘊苦。</p>
        <p>諸比丘！苦集諦者，即是此，謂：後有起、喜貪俱行、隨處歡喜之渴愛，謂：欲愛、有愛、無有愛是。</p>
        <p>諸比丘！苦滅聖諦者，即是此，謂：於此渴愛無餘、離滅、棄捨、定棄、解脫而無執著。</p>
        <p><ref cRef="PTS.S.5.422"/>八</p>
        <p>諸比丘！順苦滅道聖諦者，即是此，所謂八支聖道是。謂：正見、正思惟、正語、正業、正命、正精進、正念、正定是。</p>
        <p>諸比丘！苦聖諦者，即是此，於先前未聞之法，我眼生、智生、慧生、明生、光明生。諸比丘！應對此苦聖諦徧知……乃至……已徧知，於先前未聞之法，我眼生，智生、慧生、明生、光明生。</p>
        <p>諸比丘！苦集聖諦者，即是此，於先前未聞之法，我眼生、智生、慧生、明生、光明生。諸比丘！對此苦集聖諦應斷……乃至……已斷，於先前未聞之法，我眼生、智生、慧生、明生、光明生。</p>
        <p>諸比丘！苦滅聖諦者，即是此，於先前未聞之法，我眼生、智生、慧生、明生、光明生。諸比丘！對此苦滅聖諦應現證……乃至……已現證，於先前未聞之法，我眼生、智生、慧生、明生、光明生。</p>
        <p>諸比丘！順苦滅道聖諦者，即是此，於先前未聞之法，我眼生、智生、慧生、明生、光明生。諸比丘！對此順苦滅道聖諦應修習……乃至……已修習，於先前未聞之法我眼生、智生、慧生、明生、光明生。</p>
        <p>諸比丘！我於四聖諦以如是三轉十二行相之如實智見尚未達悉皆清淨時，諸<ref cRef="PTS.S.5.423"/>比丘！我於天、魔、梵世、沙門、婆羅門、人、天眾生中，不被稱之為無上正等覺之現等覺。</p>
        <p>諸比丘！然而我於此四聖諦，如是三轉十二行相之如實智見已達悉皆清淨故，諸比丘！我於天、魔、梵世、沙門、婆羅門、人、天眾生中，稱之為無上正等覺之現等覺。</p>
        <p>又，我智生與見，我心解脫不動，此為我最後之生，再不受後有。」</p>
        <p>世尊如是說示已，五比丘歡喜、信受於世尊之所說。又說示此教時，具壽憍陳如生遠塵離垢之法眼：「有集法者，悉皆有此滅法。」</p>
        <p>世尊轉如是法輪時，地居之諸天發聲言曰：</p>
        <p>「世尊如是於波羅捺國仙人墮處鹿野苑，轉無上之法輪，沙門、婆羅門、天、魔、梵或世間之任何者，皆不能覆。」</p>
        <p>聞得地居諸天之聲之四大天王諸天，發聲言曰：</p>
        <p>「世尊如是於波羅捺國仙人墮處鹿野苑，轉無上之法輪，沙門、婆羅門、天、魔、梵、或世間之任何者，皆不能覆。」</p>
        <p>聞得四大天王諸天聲之忉利諸天……焰摩諸天……兜率諸天……化樂諸天……他化自在諸天……梵身諸天發聲言曰：</p>
        <p><ref cRef="PTS.S.5.424"/>「世尊如是於波羅捺國仙人墮處鹿野苑，轉無上之法輪，沙門、婆羅門、天、魔、梵、或世間任何者，皆不能覆。」</p>
        <p>如是於其剎那，其頃刻，其須臾之間，乃至止於梵世之聲已達。又，此十千世界涌震動，示現於無量廣大光明之世間，超越諸天之天威力。</p>
        <p>時，世尊稱讚而曰：</p>
        <p>「憍陳如悟矣，憍陳如悟矣！」</p>
        <p>自此即名具壽憍陳如，稱為阿若憍陳如。</p>
    </body>
    <notes/>
    <ps/>
    <notes>
        <note n="1">律藏大品一．六（原典一〇頁以下），雜阿含一五．一五（大正藏二．一〇三c），轉法輪經（大正藏二．五〇三），三轉法輪經（大正藏二．五〇四），四分律三二（大正藏二二．七八八），五分律一五（大正藏二二．一〇四），法蘊足論六（大正藏二六．四七九b）等。其他亦有梵本。</note>
    </notes>
</doc>
