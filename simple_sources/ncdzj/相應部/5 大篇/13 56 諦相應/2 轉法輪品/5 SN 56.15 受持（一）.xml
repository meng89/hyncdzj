<doc>
    <meta/>
    <body>
        <head>
            〔一五〕第五　受持
            <a n="1"/>
            （一）
        </head>
        <p>「諸比丘！汝等對我所說之四聖諦，曾受持否？」</p>
        <p>如是言已，有一比丘，白世尊曰：</p>
        <p><ref cRef="PTS.S.5.427"/>「大德！我對世尊所說之四聖諦，予以受持。」</p>
        <p>「比丘！汝對我所說之四聖諦，云何受持耶？」</p>
        <p>「大德！世尊所說之第一聖諦——苦，我予受持。大德！世尊所說之第二聖諦——苦集，我予受持。大德！世尊所說之第三聖諦——苦滅，我予受持。大德！世尊所說之第四聖諦——順苦滅道，我予受持。大德！我如是對世尊所說之四聖諦，予受持。」</p>
        <p>「善哉！善哉！比丘！汝對我所說之四聖諦，予受持。比丘！苦為我所說之第一聖諦，如是對此受持。比丘！苦集為我所說之第二聖諦，如是對此受持。比丘！苦滅為我所說之第三聖諦，如是對此受持。比丘！順苦滅道為我所說之第四聖諦，如是對此受持。</p>
        <p>比丘！如是對我所說之四聖諦，應受持。是故比丘！此是苦，應勉勵！此是苦集，應勉勵！此是苦滅，應勉勵！此是順苦滅道，應勉勵！」</p>
    </body>
    <notes/>
    <ps/>
    <notes>
        <note n="1">雜阿含一六．一〇（大正藏二．一一〇b）。</note>
    </notes>
</doc>
