<doc>
    <meta/>
    <body>
        <head>
            〔一七〕第七　無明
        </head>
        <p>時，有一比丘來詣世尊住處。詣已，禮敬世尊，坐於一面。</p>
        <p>坐於一面之彼比丘，白世尊曰：</p>
        <p>「大德！所謂無明、無明者。大德！云何為無明耶？云何為隨無明耶？」</p>
        <p>「比丘！苦之無智，苦集之無智，苦滅之無智，順苦滅道之無智，此名為無明；如是者為隨無明。</p>
        <p>是故比丘！此是苦，應勉勵！此是苦集，應勉勵！此是苦滅，應勉勵！此是順苦滅道，應勉勵！」</p>
    </body>
    <notes/>
    <ps/>
    <notes/>
</doc>
