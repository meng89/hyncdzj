<doc type="for_machine">
    <body>
        <head>
            〔六〇〕第十　山喻（二）
        </head>
        <p>「諸比丘！譬如雪山王滅盡，唯獨殘存七個芥子粒大之石礫。</p>
        <p>諸比丘！於汝等之意云何？雪山王之滅盡與所殘存七芥子粒大之石礫，何者為多耶？」</p>
        <p>「大德！雪山王之滅盡為多，所殘存之七個芥子粒大之石礫為少，於雪山王之滅盡，所殘存七芥子粒大石礫，非成算數、非成譬類、非成一分。」</p>
        <p>「諸比丘！如是聖弟子，於見具足，而已現觀，則已滅盡之苦為多，所殘存之<ref cRef="PTS.S.5.465"/>苦為少，於前之已滅盡之苦蘊，為非成算數、非成譬類、非成一分。此是極七返。彼於『此是苦』，如實了知；於『此是苦集』，如實了知；於『此是苦滅』，如實了知；於『此是順苦滅道』，如實了知。</p>
        <p>是故諸比丘！『此是苦』，應勉勵！『此是苦集』，應勉勵！『此是苦滅』，應勉勵！『此是順苦滅道』，應勉勵！」</p>
    </body>
    <ps></ps>
</doc>
