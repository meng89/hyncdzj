<doc type="for_machine">
    <body>
        <head>
            〔五一〕第一　爪尖
            <ewn>
                <a/>
                <note>雜阿含一六．三六（大正藏二．一一四a）。</note>
            </ewn>
        </head>
        <p>時，世尊將少許之塵，置於爪端，告諸比丘曰：</p>
        <p>「諸比丘！於汝等之意云何？我爪端所置之少許塵，其與大地土，何者為多耶？」</p>
        <p>「大德！大地土為多，世尊爪端所置之塵為少，於大地相比，世尊爪端所置之少許塵，非成算數、非成譬類、非成一分。」</p>
        <p>「諸比丘！如是聖弟子，於見具足而現觀者，則已滅盡之苦為多、所殘存者為<ref cRef="PTS.S.5.460"/>少，於前之已滅盡之苦蘊，非成算數、非成譬類、非成一分。此是極七返。彼對『此是苦』，如實知；『此是苦集』，如實知；『此是苦滅』，如實知；『此是順苦滅道』，如實知。</p>
        <p>是故諸比丘！於『此是苦』，應勉勵！於『此是苦集』，應勉勵！於『此是苦滅』，應勉勵！於『此是順苦滅道』，應勉勵！」</p>
    </body>
    <ps></ps>
</doc>
