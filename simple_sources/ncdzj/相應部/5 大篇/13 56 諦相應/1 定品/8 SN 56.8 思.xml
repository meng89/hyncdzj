<doc>
    <meta/>
    <body>
        <head>
            〔八〕第八　思
            <a n="1"/>
        </head>
        <p>「諸比丘！勿思惟惡不善之思，謂：『世間為常，世間為無常，世間為有邊，世間為無邊，命即身，命與身為異，如來死後為有，如來死後為無，如來死後亦有亦無，如來死後非有亦非無。』何以故耶？</p>
        <p>諸比丘！此等之思不引義利，不達初梵行，不資於厭患、離貪、滅盡、寂止、證智、等覺、涅槃。</p>
        <p>諸比丘！汝等思惟時，以『此是苦』應思惟！『此是苦集』應思惟！『此是苦滅』應思惟！『此是順苦滅之道』應思惟！何以故耶？</p>
        <p>諸比丘！此等之思惟引於義利，成初梵行，資於厭患、離貪、滅盡、寂止、證<ref cRef="PTS.S.5.419"/>智、等覺、涅槃。是故諸比丘！此是苦，應勉勵！此是苦集，應勉勵！此是苦滅，應勉勵！此是順苦滅之道，應勉勵！」</p>
    </body>
    <notes/>
    <ps/>
    <notes>
        <note n="1">雜阿含一六．二（大正藏二．一〇九a）。</note>
    </notes>
</doc>
