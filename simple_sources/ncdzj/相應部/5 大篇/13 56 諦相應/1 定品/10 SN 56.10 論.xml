<doc>
    <meta/>
    <body>
        <head>
            〔一〇〕第十　論
            <a n="1"/>
        </head>
        <p>「諸比丘！勿論種種之畜生論、謂：王論、盜賊論、大臣論、軍論、怖畏論、戰爭論、食論、飲論、衣服論、臥具論、華鬘論、香論、親族論、車乘論、村里論、<ref cRef="PTS.S.5.420"/>聚落論、都城論、地方論、女人論、男人論、勇士論、街路論、池邊論、亡靈論、種種論、世間譚、海譚，如是之有無論是。何以故耶？</p>
        <p>諸比丘！此論不引義利，不達初梵行，不能資於厭患、離貪、滅盡、寂止、證智、等覺、涅槃。</p>
        <p>諸比丘！汝等論時，以『此是苦也』應論，『此是苦集』應論，『此是苦滅』應論，『此是順苦滅之道』應論。何以故耶？</p>
        <p>諸比丘！此論為引於義利，成初梵行，資於厭患、離貪、滅盡、寂止、證智、等覺、涅槃。是故諸比丘！以『此是苦』應勉勵！『此是苦集』應勉勵！『此是苦滅』應勉勵！『此是順苦滅之道』應勉勵！」</p>
    </body>
    <notes/>
    <ps/>
    <notes>
        <note n="1">雜阿含一六．五（大正藏二．一〇九c）此經列舉論之項目，是長部經典第一卷七頁、一七八頁，第三卷三六頁、五四頁，中部經典第一卷五一三頁，第二卷一頁、二三頁、三〇頁，第三卷一一三頁，增支部經典第五卷一二八頁，律藏第一卷一一八頁，第四卷一六四頁等（皆指原典）。</note>
    </notes>
</doc>
