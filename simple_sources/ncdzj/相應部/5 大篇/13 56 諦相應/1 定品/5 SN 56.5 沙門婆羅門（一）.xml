<doc>
    <meta/>
    <body>
        <head>
            〔五〕第五　沙門婆羅門
            <a n="1"/>
            （一）
        </head>
        <p>「諸比丘！於過去世，沙門、婆羅門如實現等覺者，皆對此四聖諦如實現等覺。</p>
        <p>諸比丘！於未來世，沙門、婆羅門如實現等覺者，皆對此四聖諦如實現等覺。</p>
        <p>諸比丘！於現在世，沙門、婆羅門如實現等覺者，皆對此四聖諦如實現等覺。以何為四聖諦耶？</p>
        <p>乃：苦聖諦、苦集聖諦、苦滅聖諦、順苦滅道聖諦是。</p>
        <p>諸比丘！於過去世，沙門、婆羅門如實現等覺者……於未來世，沙門、婆羅門<ref cRef="PTS.S.5.417"/>如實現等覺者……於現在世，沙門、婆羅門如實現等覺者，皆對此四聖諦如實現等覺。是故，諸比丘！此是苦，應勉勵！此是苦集，應勉勵！此是苦滅，應勉勵！此是順苦滅之道，應勉勵！」</p>
    </body>
    <notes/>
    <ps/>
    <notes>
        <note n="1">雜阿含一五．二六（大正藏二．一〇五b）。</note>
    </notes>
</doc>
