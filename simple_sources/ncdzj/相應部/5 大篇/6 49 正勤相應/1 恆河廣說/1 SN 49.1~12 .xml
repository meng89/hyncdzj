<doc>
    <meta/>
    <body>
        <head>
            〔一～一二〕第一～一二
        </head>
        <p>舍衛城。</p>
        <p>於此，世尊對諸比丘說示曰：</p>
        <p>「諸比丘！有四正勤。以何為四正勤耶？</p>
        <p>諸比丘！於此有比丘，為對未生之惡不善法不令生，起志欲、精進、發勤，策心而持。</p>
        <p>為對已生之惡不善法令斷，起志欲、精進、發勤，策心而持。</p>
        <p>為對未生之善法令生，起志欲、精進、發勤，策心而持。</p>
        <p>為對已生之善法令住、不忘失、倍修習、廣修習、令圓滿，起志欲、精進、發勤，策心而持。</p>
        <p>諸比丘！此為四正勤。</p>
        <p>諸比丘！譬如恆河之趣向於東、傾向於東、臨入於東。諸比丘！如是比丘，對四正勤予修習，對四正勤予多修者，則趣向涅槃，傾向涅槃，臨入於涅槃。</p>
        <p>諸比丘！比丘云何對四正勤修習，對四正勤多修者，則趣向涅槃、傾向涅槃、臨入於涅槃耶？</p>
        <p><ref cRef="PTS.S.5.245"/>九</p>
        <p>諸比丘！於此有比丘，為對未生之惡不善法令不生，起志欲、精進、發勤，策心而持。為對已生之惡不善法令斷，起志欲、精進、發勤，策心而持。為對未生之善法令生，起志欲、精進、發勤，策心而持。為對已生之善法令住持，不忘失、倍修習、廣修習、圓滿，起志欲、精進、發勤，策心而持。</p>
        <p>諸比丘！比丘如是對四正勤修習，對四正勤多修者，則趣向涅槃、傾向涅槃、臨入於涅槃。」</p>
    </body>
    <notes/>
    <ps/>
    <notes/>
</doc>
