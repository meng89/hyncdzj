<doc type="for_machine">
    <body>
        <head>
            〔一八〕第八　鷄林精舍（一）
        </head>
        <p>如是我聞。一時，具壽阿難與具壽跋陀羅住巴連弗色鷄林精舍。</p>
        <p>時，具壽跋陀羅日晚時分，由宴默起，到具壽阿難住處。至已，與具壽阿難相俱交談慶慰、歡喜、感銘之語後，坐於一面。</p>
        <p>坐於一面之具壽跋陀羅，向具壽阿難言曰：</p>
        <p>「友阿難！所言非梵行、非梵行者，友！云何為非梵行耶？」</p>
        <p><ref cRef="PTS.S.5.16"/>「善哉，善哉！友跋陀羅！友跋陀羅！汝之善誘導、善辯才、善所問。</p>
        <p>友跋陀羅！汝如是問：『友阿難！所言非梵行、非梵行者，友！云何為非梵行耶？』」</p>
        <p>「友！如是。」</p>
        <p>「友！八支邪道為非梵行，謂：邪見、〔邪思惟、邪語、邪業、邪命、邪精進、邪念、〕邪定是。」</p>
    </body>
    <ps></ps>
</doc>
