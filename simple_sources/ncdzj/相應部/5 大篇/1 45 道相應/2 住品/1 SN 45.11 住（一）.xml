<doc type="for_machine">
    <body>
        <head>
            〔一一〕第一　住（一）
        </head>
        <p>舍衛城因緣。</p>
        <p>「諸比丘！我欲宴默半月，除持食者<ewn><a/><note>「持食者」，nihāraka 之字義為除去者，原註云：「為我於信者之家運調理之食供養我。」</note></ewn>之一人外，任何人勿至我處。」</p>
        <p>「唯唯！大德！」</p>
        <p>彼諸比丘應諾世尊，除持食者一人之外，無任何人詣世尊住處。</p>
        <p>時，世尊經半月由宴默起，告諸比丘曰：</p>
        <p>「諸比丘！我始現等覺時，依住於住分而住。</p>
        <p>其時，我了知：以邪見為緣有所受，以正見為緣有所受，〔以邪思惟為緣有所受，以正思惟為緣有所受，以邪語為緣有所受，以正語為緣有所受，以邪業為緣有所受，以正業為緣有所受，以邪命為緣有所受，以正命為緣有所受，以邪精進為緣有所受，以正精進為緣有所受，以邪念為緣有所受，以正念為緣有所受，〕以邪定為緣有所受，以正定為緣有所受，以尋思為緣有所受，以想為緣有所受。</p>
        <p>志欲未寂靜，尋思未寂靜，想未寂靜，以彼為緣有所受。志欲已寂靜，尋思未<ref cRef="PTS.S.5.13"/>寂靜，想未寂靜，以彼為緣有所受。志欲已寂靜，尋思已寂靜，想未寂靜者，以彼為緣有所受。志欲已寂靜，尋思已寂靜，想已寂靜，以彼為緣有所受。</p>
        <p>為得未得者，而有精進<ewn><a/><note>「精進」，原本 āyāmaṁ 以暹羅本 vāyāmaṁ 訂正之。</note></ewn>。已逮得其處，則以彼為緣有所受。」</p>
    </body>
    <ps></ps>
</doc>
