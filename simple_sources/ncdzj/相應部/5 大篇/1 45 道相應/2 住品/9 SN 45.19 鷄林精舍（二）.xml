<doc type="for_machine">
    <body>
        <head>
            〔一九〕第九　鷄林精舍（二）
        </head>
        <p>巴連弗色因緣。</p>
        <p>「友阿難！所言梵行，梵行者，友！云何為梵行？云何為梵行之究竟耶？」</p>
        <p>「善哉，善哉！友跋陀羅！友跋陀羅！汝善誘導，善辯才，善所問。</p>
        <p>友跋陀羅！汝如是問：『友阿難！所言梵行，梵行者，友！云何為梵行？云何為梵行之究竟耶？』」</p>
        <p>「友！如是。」</p>
        <p>「友！八支聖道為梵行。謂：正見、〔正思惟、正語、正業、正命、正精進、正念〕、正定是。友！貪欲之滅盡、瞋恚之滅盡、愚癡之滅盡為梵行之究竟。」</p>
    </body>
    <ps></ps>
</doc>
