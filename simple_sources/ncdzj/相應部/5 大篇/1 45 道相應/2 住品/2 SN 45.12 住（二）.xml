<doc type="for_machine">
    <body>
        <head>
            〔一二〕第二　住（二）
        </head>
        <p>舍衛城因緣。</p>
        <p>「諸比丘！我欲宴默三月，〔除持食者之一人外、任何人勿至我處〕。」</p>
        <p>「唯唯！大德！」</p>
        <p>彼諸比丘應諾世尊，〔除持食者之一人外，任何人勿至世尊住處〕。</p>
        <p>時，世尊經三月由宴默起，告諸比丘曰：</p>
        <p>「諸比丘！我始現等覺之時，依住於住分而住。</p>
        <p>我其時，了知：以邪見為緣有所受，以邪見之寂靜為緣有所受，以正見為緣有所受，以正見之寂靜為緣有所受，〔以邪思惟為緣有所受，以邪思惟之寂靜為緣有所受，以正思惟為緣有所受，以正思惟之寂靜為緣有所受，以邪語為緣有所受，以邪語之寂靜為緣有所受，以正語為緣有所受，以正語之寂靜為緣有所受，以邪業為緣有所受，以邪業之寂靜為緣有所受，以正業為緣有所受，以正業之寂靜為緣有所受，以邪命為緣有所受，以邪命之寂靜為緣有所受，以正命為緣有所受，以正命之寂靜為緣有所受，以邪精進為緣有所受，以邪精進之寂靜為緣有所受，以正精進為緣有所受，以正精進之寂靜為緣有所受，以邪念為緣有所受，以邪念之寂靜為緣有所受，以正念為緣有所受，以正念之寂靜為緣有所受，〕以邪定為緣有所受，以邪定之寂靜為緣有所受，以正定為緣有所受，以正定之寂靜為緣有所受，以志欲為緣有所受，以志欲之寂靜為緣有所受，以尋思為緣有所受，以尋思之寂靜為緣有所受，以想為緣有所受，以想之寂靜為緣有所受。</p>
        <p>志欲未寂靜，尋思未寂靜，想未寂靜者，以彼為緣有所受。志欲已寂靜，尋思未寂靜，想未寂靜者，以彼為緣有所受。志欲已寂靜，尋思已寂靜，想未寂靜者，<ref cRef="PTS.S.5.14"/>以彼為緣有所受。志欲已寂靜，尋思已寂靜，想已寂靜者，以彼為緣有所受。</p>
        <p>為未得者而得有精進，已逮得其處，以彼為緣有所受。」</p>
    </body>
    <ps></ps>
</doc>
