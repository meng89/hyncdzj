<doc>
    <meta/>
    <body>
        <head>
            〔一五九〕第十一　客
        </head>
        <p>「諸比丘！譬如有客舍，於此，有由東方來住，有由西方來住，有由北方來住，<ref cRef="PTS.S.5.52"/>有由南方來住，有剎帝利來住，有婆羅門來住，有毘舍來住，有首陀來住。諸比丘！如是之比丘，修習八支聖道，多修八支聖道者，證知應徧知之法，以證知而徧知，證知應斷之法，以證知而斷除。證知應現證之法，證知而現證。證知應修習之法，證知而修習。</p>
        <p>諸比丘！以何為證知而應徧知之法耶？應說五取蘊。以何為五耶？謂：色取蘊，〔受取蘊，想取蘊，行取蘊，〕識取蘊是。諸比丘！此為證知而應徧知之法。</p>
        <p>諸比丘！何為證知而應斷之法耶？無明與有愛是。諸比丘！此為證知而應斷之法。</p>
        <p>諸比丘！以何為證知而應現證之法耶？明與解脫是。諸比丘！此為證知而應現證之法。</p>
        <p>諸比丘！以何為證知而應修習之法耶？寂止與正觀是。諸比丘！此為證知而應修習之法。</p>
        <p>諸比丘！云何比丘，修習八支聖道<a n="1"/>，多修八支聖道者，則證知應徧知之法，以證知而徧知法，〔證知應斷之法，證知而斷。證知應現證之法，證知而現證。〕證知修習之法，證知而修習耶？</p>
        <p>諸比丘！於此有比丘，〔依遠離，依離貪，依滅盡，迴向於捨〕以修習正見。〔……正思惟……正語……正業……正命……正精進……正念……〕依遠離，依離貪，依滅盡，迴向於捨修習正定。諸比丘！如是比丘，修習八支聖道，多修八支聖道，則證知應徧知之法，證知而徧知。證知應斷之法，證知而斷除。證知應現證之<ref cRef="PTS.S.5.53"/>法，證知而現證。證知應修習之法，證知而修習。」</p>
    </body>
    <notes/>
    <ps/>
    <notes>
        <note n="1">「修習八支聖道」，ariyam aṭṭhsṅgikam maggam bhāvento 原本缺失。</note>
    </notes>
</doc>
