<doc>
    <meta/>
    <body>
        <head>
            〔一五八〕第十　船舶
            <a n="1"/>
        </head>
        <p>「諸比丘！譬如海上之船舶，以籐綴拴縛，六月於水上漂流，冬則漂著陸地，綴縛，曝於風日，彼〔綴縛〕霑漬雨雲，容易損耗腐敗。諸比丘！如是之比丘，修習八支聖道，多修八支聖道者，則諸結容易損耗腐敗。諸比丘！云何比丘，修習八支聖道，多修八支聖道者，則諸結易於損耗腐敗耶？</p>
        <p>諸比丘！此處有比丘，依遠離，依離貪，依滅盡，迴向於捨修習正見。〔……正思惟……正語……正業……正命……正精進……正念……〕依遠離，依離貪，依滅盡，迴向於捨修習正定。諸比丘！如是之比丘，修習八支聖道，多修八支聖道者，則易損耗腐敗諸結。」</p>
    </body>
    <notes/>
    <ps/>
    <notes>
        <note n="1">相應部經典原典三．一五五（漢譯南傳大正藏第十四卷蘊相應一〇一經二〇節．二七七頁）參照。</note>
    </notes>
</doc>
