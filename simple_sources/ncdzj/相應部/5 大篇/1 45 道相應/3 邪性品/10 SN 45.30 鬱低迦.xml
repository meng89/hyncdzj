<doc type="for_machine">
    <body>
        <head>
            〔三〇〕第十　鬱低迦
            <ewn>
                <a/>
                <note>雜阿含二八．五（大正藏二．一九八c）。</note>
            </ewn>
        </head>
        <p>舍衛城……</p>
        <p>時，具壽鬱低迦，來詣世尊住處。〔詣已，禮敬世尊，坐於一面。〕</p>
        <p>坐於一方之具壽鬱低迦，白世尊曰：</p>
        <p>「大德！我於此處靜居宴默，心生是念：『請世尊說示五妙欲。』世尊請說何者為五妙欲耶？」</p>
        <p>「善哉，善哉！鬱低迦，鬱低迦！我說五妙欲。以何為五耶？眼所識之色，為可樂、可愛、可意、愛色、引欲、可染；耳所識之聲〔為可樂、可愛、可意、愛色、引欲、可染〕；鼻所識之香〔為可樂、可愛、可意、愛色、引欲、可染〕；舌所識之味〔為可樂、可愛、可意、愛色、引欲、可染〕；身所識之觸為可樂、可愛、可意、愛色、引欲、可染。鬱低迦！我以此說五妙欲。</p>
        <p>鬱低迦！為斷此五妙欲，應修習八支聖道。何為八支聖道耶？謂：正見、〔正思惟、正語、正業、正命、正精進、正念、〕正定是。鬱低迦！為斷此五妙欲，應修習此八支聖道。」</p>
    </body>
    <ps></ps>
</doc>
