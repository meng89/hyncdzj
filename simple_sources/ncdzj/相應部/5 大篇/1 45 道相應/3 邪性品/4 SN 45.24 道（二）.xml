<doc type="for_machine">
    <body>
        <head>
            〔二四〕第四　道（二）
            <ewn>
                <a/>
                <note>雜阿含經二八．四（大正藏二．一九八c）。</note>
            </ewn>
        </head>
        <p>舍衛城……</p>
        <p>「諸比丘！我不讚歎在家、出家之邪道。</p>
        <p><ref cRef="PTS.S.5.19"/>四</p>
        <p>諸比丘！在家、出家而邪行者，以邪行故，則不樂正理之善法。諸比丘！云何為邪道耶？謂：邪見、〔邪思惟、邪語、邪業、邪命、邪精進、邪念、〕邪定是。諸比丘！此名之為邪道。諸比丘！我不讚歎在家、出家之邪道。</p>
        <p>諸比丘！在家、出家而邪行者，以邪行故，則不樂正理之善法。</p>
        <p>諸比丘！我讚歎在家、出家之正道。</p>
        <p>諸比丘！在家、出家而正行者，以正行故，則樂正理之善法。諸比丘！云何為正道耶？謂：正見、〔正思惟、正語、正業、正命、正精進、正念、〕正定是。諸比丘！此名之為正道。諸比丘、我讚歎在家出家之正道。</p>
        <p>諸比丘！在家、出家而正行者，以正行故，則樂正理之善法。」</p>
    </body>
    <ps></ps>
</doc>
