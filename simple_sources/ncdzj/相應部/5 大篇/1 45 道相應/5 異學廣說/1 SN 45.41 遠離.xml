<doc>
    <meta/>
    <body>
        <head>
            〔四一〕第一　遠離
            <a n="1"/>
        </head>
        <p>舍衛城因緣。</p>
        <p>時，有眾多比丘詣世尊住處。詣已，禮敬世尊，坐於一面。坐於一面之彼諸比丘，白世尊曰……乃至……</p>
        <p>「諸比丘！若異學之修行者，如是問汝等：『諸友等！為何於沙門瞿曇處修梵行耶？』諸比丘！若如是問者，汝等應如是答彼異學修行者：『諸友等！為遠離貪欲，唯於世尊處修梵行。』</p>
        <p>諸比丘！若異學修行者，再如是問汝等：『諸友等！又，遠離貪欲，有道<a n="2"/>有跡耶？』諸比丘！若如是問者，汝等應如是答彼異學修行者：『諸友等！遠離貪欲，有道、有跡。』</p>
        <p><ref cRef="PTS.S.5.28"/>五</p>
        <p>諸比丘！遠離貪欲，有云何之道，云何之跡耶？即八支聖道。是謂：正見、〔正思惟、正語、正業、正命、正精進、正念、〕正定是。諸比丘！遠離貪欲有此道、此跡。</p>
        <p>諸比丘！若如是問者，汝等應如是答彼異學修行者。」</p>
    </body>
    <notes/>
    <ps/>
    <notes>
        <note n="1">參照上之第五經。</note>
        <note n="2">原本 maggo 一語缺失。</note>
    </notes>
</doc>
