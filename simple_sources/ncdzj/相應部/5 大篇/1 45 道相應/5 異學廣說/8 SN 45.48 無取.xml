<doc>
    <meta/>
    <body>
        <head>
            <ref cRef="PTS.S.5.29"/>
            〔四八〕第八　無取
        </head>
        <p>舍衛城因緣。</p>
        <p>「諸比丘！若異學之修行者，作如是問汝等：『諸友等！為何於沙門瞿曇處修梵行耶？』諸比丘！若如是問者，汝等對彼異學修行者，應作如是答：『諸友等！為無取般涅槃，於世尊處修梵行。』</p>
        <p>諸比丘！若異學之修行者，如是問汝等：『諸友等！又，為無取般涅槃有道，有跡耶？』諸比丘！若如是問，汝等對彼異學之修行者，應作如是答：『友等！為無取般涅槃有道、有跡。』</p>
        <p>諸比丘！為無取般涅槃，有云何之道？云何之跡耶？即八支聖道是。謂：正見、〔正思惟、正語、正業、正命、正精進、正念、〕正定是。諸比丘！為無取般涅槃，有此道、此跡。</p>
        <p>諸比丘！若如是問，汝等對彼異學之修行者，應如是作答。」</p>
    </body>
    <notes/>
    <ps/>
    <notes/>
</doc>
