<doc type="for_machine">
    <body>
        <head>
            〔四九〕第一　善友（一）
        </head>
        <p>「諸比丘！太陽上昇時，先驅之前相，即是明相出。諸比丘！如是比丘起八支<ref cRef="PTS.S.5.30"/>聖道時，先驅之前相是善友。</p>
        <p>諸比丘！有善友，於比丘乃期望修習八支聖道，多修八支聖道。</p>
        <p>諸比丘！有善友之比丘，云何修習八支聖道？多修八支聖道耶？</p>
        <p>諸比丘！於此有比丘，依遠離、依離貪、依滅盡，迴向於捨修習正見。〔依遠離、依離貪、依滅盡，迴向於捨修習正思惟。依遠離、依離貪、依滅盡，迴向於捨修習正語。依遠離、依離貪、依滅盡，迴向於捨修習正業。依遠離、依離貪、依滅盡，迴向於捨修習正命。依遠離、依離貪、依滅盡，迴向於捨修習正精進。依遠離、依離貪、依滅盡，迴向於捨修習正念。〕依遠離、依離貪、依滅盡，迴向於捨修習正定。諸比丘！如是有善友之比丘，修習八支聖道，多修八支聖道。」</p>
    </body>
    <ps></ps>
</doc>
