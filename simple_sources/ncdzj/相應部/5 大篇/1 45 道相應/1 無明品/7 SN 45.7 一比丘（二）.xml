<doc>
    <meta/>
    <body>
        <head>
            〔七〕第七　一比丘（二）
            <a n="1"/>
        </head>
        <p>舍衛城因緣。</p>
        <p>時，有一比丘，來詣世尊住處。詣已，禮敬世尊，坐於一面。</p>
        <p>坐於一面之彼比丘，白世尊曰：</p>
        <p>「大德！言貪欲之調伏、瞋恚之調伏、愚癡之調伏者，大德！貪欲之調伏、瞋恚之調伏、愚癡之調伏者，是何者之增上語耶？」</p>
        <p>「比丘！貪欲之調伏、瞋恚之調伏、愚癡之調伏者，乃涅槃界之增上語。以此說諸漏之滅盡。」</p>
        <p>如是談已。彼比丘白世尊曰：</p>
        <p>「大德！言不死，不死者、大德！云何為不死耶？云何為達不死之道耶？」</p>
        <p>「比丘！貪欲之滅盡，瞋恚之滅盡，愚癡之滅盡者，此名之為不死。此即八支聖道，謂：正見、〔正思惟、正語、正業、正命、正精進、正念、〕正定是。」</p>
    </body>
    <notes/>
    <ps/>
    <notes>
        <note n="1">雜阿含經二八．六（大正藏二．一九九a）。</note>
    </notes>
</doc>
