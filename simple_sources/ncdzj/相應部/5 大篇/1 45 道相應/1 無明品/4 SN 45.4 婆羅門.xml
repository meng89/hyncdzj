<doc>
    <meta/>
    <body>
        <head>
            〔四〕第四　婆羅門
            <a n="1"/>
        </head>
        <p>舍衛城因緣。</p>
        <p>時，具壽阿難，清晨時分著下衣，持衣鉢，入舍衛城乞食。</p>
        <p>具壽阿難見生聞婆羅門，乘白馬車出舍衛城。繫以白馬，配以白莊嚴、白車、白眷屬、白絆、白刺棒、白傘蓋、白帽、白衣、白履，揮白拂扇。眾人見此曰：「嗟夫！梵乘，是梵乘色。」</p>
        <p><ref cRef="PTS.S.5.5"/>四</p>
        <p>時，具壽阿難，往舍衛城乞食。食後由乞食歸來，詣世尊住處。詣已，敬禮世尊，坐於一面。坐於一面之具壽阿難，白世尊曰：</p>
        <p>「大德！我於此處，清晨時分，著下衣，持衣鉢，入舍衛城乞食。大德！我見生聞婆羅門乘徧白之馬車，出舍衛城。繫以白馬、配以白莊嚴、白車、白眷屬、白絆、白刺棒、白傘蓋、白帽、白衣、白履、揮白拂扇。眾人見此言曰：『嗟夫！梵乘，梵乘色。』大德！此法、律，能稱為梵乘施設否？」</p>
        <p>世尊說曰：</p>
        <p>「阿難！能。阿難！此八支聖道之增上語，亦稱為：梵乘、法乘、無上之勝伏。</p>
        <p>阿難！以修習多修習正見，為究盡調伏於貪，為究盡調伏於瞋，為究盡調伏於癡。阿難！以修習多修習正思惟，為究盡調伏貪，為究盡調伏瞋，為究盡調伏癡。阿難！以修習多修習正語，為究盡調伏貪，為究盡調伏瞋，為究盡調伏癡。阿難！以修習多修習正業，為究盡調伏貪，為究盡調伏瞋，為究盡調伏癡。阿難！以修習多修習正命，為究盡調伏貪，為究盡調伏瞋，為究盡調伏癡。阿難！以修習多修習正精進，為究盡調伏貪，為究盡調伏瞋，為究盡調伏癡。阿難！以修習多修習正念，為究盡調伏貪，為究盡調伏瞋，為究盡調伏癡。阿難！以修習多修習正定，為究盡調伏貪，為究盡調伏瞋，為究盡調伏癡。阿難！以修習多修習正定，為究盡調伏貪，<ref cRef="PTS.S.5.6"/>為究盡調伏瞋，為究盡調伏癡。</p>
        <p>阿難！應依此理而知，此八支聖道之增上語，亦稱為：梵乘、法乘或無上之勝伏。」</p>
        <p>世尊作如是說，如是說之善逝師，更作如是說：</p>
        <j>
            <s>信慧諸法軛</s>
            <s>常時為自轅</s>
            <s>慚軸意為縻</s>
            <s>護念為御者</s>
            <s>戒資具為車</s>
            <s>靜慮以為眼</s>
            <s>精進而為軸</s>
            <s>捨三昧為轅</s>
            <s>無欲為覆具</s>
            <s>無瞋害捨離</s>
            <s>如是為兵器</s>
            <s>忍辱以為鎧<a n="2"/></s>
            <s>以趣於安穩</s>
            <s>以此已具足</s>
            <s>為無上梵乘</s>
            <s>智士出世間</s>
            <s>一向伏貪等</s>
        </j>
    </body>
    <notes/>
    <ps/>
    <notes>
        <note n="1">漢譯阿含經二八．二二（大正藏二．二〇〇c）。</note>
        <note n="2">「鎧」，原典 dhammasannāha 以 vammasannāha 訂正之。</note>
    </notes>
</doc>
