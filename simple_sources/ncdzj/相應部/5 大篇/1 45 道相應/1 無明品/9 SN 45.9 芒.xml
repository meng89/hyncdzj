<doc>
    <meta/>
    <body>
        <head>
            〔九〕第九　芒
            <a n="1"/>
        </head>
        <p>舍衛城因緣。</p>
        <p>「諸比丘！譬如以稻之芒，或麥之芒向斜、以手足觸踏，手足壞而出血者，無有是處。何以故？諸比丘！以芒向斜故。</p>
        <p>諸比丘！如是彼比丘，以見向邪道，修習向邪，以破壞無明而生明，從而現證涅槃者，無有是處。何以故？諸比丘！以見向邪之故。</p>
        <p>諸比丘！譬如稻芒，或有麥芒之向正，以手足觸踏，手足壞而出血者，有是處。<ref cRef="PTS.S.5.11"/>何以故？諸比丘！芒向正故。</p>
        <p>諸比丘！如是彼比丘，見向正道，修習向正，破壞無明以生明，而現證涅槃，有是處。何以故！諸比丘！見向正故。</p>
        <p>諸比丘！云何比丘，以見向正，道之修習向正，破壞無明以生明，現證涅槃耶？</p>
        <p>諸比丘！於此有比丘，依遠離、依離貪、依滅盡，迴向於捨，修習正見。〔依遠離、依離貪、依滅盡，迴向於捨，修習正思惟。依遠離、依離貪、依滅盡，迴向於捨，修習正語。依遠離、依離貪、依滅盡，迴向於捨，修習正業。依遠離、依離貪、依滅盡，迴向於捨，修習正命。依遠離、依離貪、依滅盡，迴向於捨，修習正精進。依遠離、依離貪、依滅盡，迴向於捨，修習正念。依遠離、依離貪、依滅盡，迴向於捨，修習正定。〕諸比丘！如是之此比丘，以見向正，道之修習向正，破壞無明以生明，現證涅槃。」</p>
    </body>
    <notes/>
    <ps/>
    <notes>
        <note n="1">增支部經典一．五．一～二，參照漢譯南傳大藏經第十七卷第五向與隱覆等品第一節。原本 suka 通改為 sūka。</note>
    </notes>
</doc>
