<doc>
    <meta/>
    <body>
        <head>
            〔一〇〕第十　難提
        </head>
        <p>舍衛城因緣。</p>
        <p>時，修行者難提，來詣世尊住處。詣已，與世尊相俱交談慶慰、歡喜、感銘之語後，坐於一面。</p>
        <p>坐於一面之修行者難提，白世尊曰：</p>
        <p>「瞿曇！修習、多習幾何之法者，可以到涅槃、達涅槃、究竟於涅槃耶？」</p>
        <p>「難提！修習、多習八法者，可以到涅槃、達涅槃、究竟於涅槃。以何為八耶？謂：正見、〔正思惟、正語、正業、正命、正精進、正念〕正定是。難提！修習多習此八法者，可以到涅槃、達涅槃、究竟於涅槃。」</p>
        <p>如是說已，修行者難提白世尊曰：</p>
        <p><ref cRef="PTS.S.5.12"/>「妙哉！瞿曇！妙哉！瞿曇！〔瞿曇譬如倒者之扶起，如覆者之露現，如教迷者以道，暗中舉燈火，使有眼者見色。如是尊瞿曇以種種方便顯示於法。我於此當歸依尊瞿曇與法及比丘眾。〕尊瞿曇！請容受我自今起，至命終歸依為優婆塞。」</p>
    </body>
    <notes/>
    <ps/>
    <notes/>
</doc>
