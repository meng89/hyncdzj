<doc>
    <meta/>
    <body>
        <head>
            〔一〕第一　無明
            <a n="1"/>
        </head>
        <p>如是我聞。一時世尊住舍衛城，祇樹林給孤獨園。</p>
        <p>於此，世尊告諸比丘曰：</p>
        <p>「諸比丘！」</p>
        <p>「大德！」</p>
        <p>彼諸比丘應諾世尊。世尊說曰：</p>
        <p>「諸比丘！無明為前，因生不善法，而隨生無慚無愧。諸比丘！隨無明於無智者生邪見。有邪見則生邪思惟，有邪思惟則生邪語，有邪語則生邪業，有邪業則生邪命，有邪命則生邪精進，有邪精進則生邪念，有邪念則生邪定。</p>
        <p><ref cRef="PTS.S.5.2"/>四</p>
        <p>諸比丘！以明為前，因生善法，隨生慚愧。諸比丘！隨明於有智者則生正見，有正見則生正思惟，有正思惟則生正語，有正語則生正業，有正業則生正命，有正命則生正精進，有正精進則生正念，有正念則生正定。」</p>
    </body>
    <notes/>
    <ps/>
    <notes>
        <note n="1">漢譯阿含經二八．二（大正藏二．一九八b）。</note>
    </notes>
</doc>
