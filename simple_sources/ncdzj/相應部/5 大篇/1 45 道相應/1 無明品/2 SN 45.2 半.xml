<doc type="for_machine">
    <body>
        <head>
            〔二〕第二　半
            <ewn>
                <a/>
                <note>雜阿含經二七．一五（大正藏二．一九五b），二八．二一（大正藏二二〇〇c）。Arvadānasātaka I. P. 239 第三相應一八經中（漢譯南傳大藏經第十二卷一五三頁）本經有引用。</note>
            </ewn>
        </head>
        <p>如是我聞。一時，世尊住釋迦國，名薩伽羅之釋迦村。</p>
        <p>時，具壽阿難詣世尊住處，詣已，敬禮世尊，坐於一面。坐於一面之具壽阿難白世尊曰：</p>
        <p>「大德！有善知識、善伴黨、善隨從者，此是梵行之半。」</p>
        <p>「阿難！勿作是言，阿難！勿作是言。阿難！有善知識、善伴黨、善隨從者，皆是梵行。阿難！有善知識、善伴黨、善隨從之比丘，應期許於修習八支聖道，多修習八支聖道。</p>
        <p>阿難！云何有善知識、善伴黨、善隨從之比丘，修習八支聖道<ewn><a/><note>「修習八支聖道」，ariyaṁ aṭṭhaṅgikaṁ maggaṁ bhāveti 之四語，原本本缺失由暹羅本補之。</note></ewn>，多修八支聖道耶？</p>
        <p>阿難！於此有比丘，依遠離、依離貪、依滅盡，迴向於捨<ewn><a/><note>「迴向於捨」（vossagga-pariṇāmin），以從漢譯之相當此文「向於捨」。原別的地方有釋，參見漢譯南傳大藏經第十二卷一七六註[40]。</note></ewn>，以修習正見。依遠離〔依離貪、依滅盡、迴向於捨，〕以修習正思惟。〔依遠離、依離貪、依滅盡、迴向於捨，〕以修習正語。〔依遠離、依離貪、依滅盡、迴向於捨，〕以修習正業。〔依遠離、依離貪、依滅盡、迴向於捨，〕以修習正命。〔依遠離、依離貪、依滅盡、迴向於捨，〕修習正精進。〔依遠離、依離貪、依滅盡、迴向於捨，〕修習正念。依遠離、依離貪、依滅盡、迴向於捨，修習正定。阿難！如是有善知識、善伴黨、善隨從之比丘，修習八支聖道，多修習八支聖道。</p>
        <p><ref cRef="PTS.S.5.3"/>五</p>
        <p>阿難！應依此理而得知：有善知識、善伴黨、善隨從者，此悉皆為梵行。阿難！以我為善知識，故有生法之眾生，解脫生；有老法之眾生，解脫老；有死法之眾生，解脫死；有愁、悲、苦、憂、惱法之眾生，解脫愁、悲、苦、憂、惱。阿難！應依此理而知，有善知識、善伴黨、善隨從者，此悉皆為梵行。」</p>
    </body>
    <ps></ps>
</doc>
