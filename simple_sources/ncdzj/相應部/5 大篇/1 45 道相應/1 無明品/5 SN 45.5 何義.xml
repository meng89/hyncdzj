<doc type="for_machine">
    <body>
        <head>
            〔五〕第五　何義
            <ewn>
                <a/>
                <note>漢譯阿含經二八．三六（大正藏二．二〇二c）參照。</note>
            </ewn>
        </head>
        <p>舍衛城因緣。</p>
        <p>時，眾多比丘詣世尊住處。〔詣已，禮敬世尊〕坐於一面。</p>
        <p>坐於一面之彼詣比丘，白世尊曰：</p>
        <p>「大德！此處異學之修行者，問我等曰：『諸友等！為何<ewn><a/><note>「為何」，原本為 kimatthi yaṁ 應讀為 kim atthiyaṁ。</note></ewn>於沙門瞿曇處以修梵行耶？』大德！如是之問，我等答彼異學之修行者曰：『友等！為徧知於苦，於世尊之處修梵行。』大德！以如是之問，我等如是答者，是說世尊之所說耶？或無以<ref cRef="PTS.S.5.7"/>非實誹謗世尊耶？以法隨法說耶？無以墮同法論者、隨法論者於呵責處耶？」</p>
        <p>「諸比丘！對如是之問，汝等作如是之答者，乃說我所說，無以不實誹謗於我。以法隨法說，無墮同法論者隨法論者於呵責處。諸比丘！為徧知於苦，乃於我處修梵行。</p>
        <p>諸比丘！若異學之修行者，對汝等作如是問：『友等！又徧知此苦，是有道、有跡耶？』諸比丘！若如是問者，汝等對彼異學之修行者，應如是答：『友等！徧知此苦，是有道有跡。』</p>
        <p>諸比丘！徧知此苦，云何為有道？云何有跡耶？即八支聖道是，謂：正見、〔正思惟、正語、正業、正命、正精進、正念〕、正定是。諸比丘！徧知此苦，有此道、此跡。</p>
        <p>諸比丘！若如是問者，汝等對彼異學之修行者，應如是作答。」</p>
    </body>
    <ps></ps>
</doc>
