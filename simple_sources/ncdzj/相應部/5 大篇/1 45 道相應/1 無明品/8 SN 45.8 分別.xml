<doc type="for_machine">
    <body>
        <head>
            〔八〕第八　分別
            <ewn>
                <a/>
                <note>長部經典第二卷大念處經二〇節以下，中部經典第三卷二〇三頁參照。</note>
            </ewn>
        </head>
        <p>舍衛城因緣。</p>
        <p>「諸比丘！我為汝等分別說示八支聖道，諦聽，當善思念之，我宣說。」</p>
        <p>彼諸比丘應諾世尊曰：</p>
        <p>「唯唯！大德！」</p>
        <p>世尊說曰：</p>
        <p>「諸比丘！云何為八支聖道耶？謂：正見〔正思惟、正語、正業、正命、正精進、正念、〕正定是。</p>
        <p><ref cRef="PTS.S.5.9"/>四</p>
        <p>諸比丘！云何為正見耶？諸比丘！苦之智、苦集之智、苦滅之智、順苦滅道之智是。諸比丘！此名之為正見。</p>
        <p>諸比丘！云何為正思惟耶？諸比丘！出離之思惟、無恚之思惟、無害之思惟是。諸比丘！此名之為正思惟。</p>
        <p>諸比丘！云何為正語耶？諸比丘！離虛誑語、離離間語、離麤惡語、離雜穢語。諸比丘！此名之為正語。</p>
        <p>諸比丘！云何為正業耶？諸比丘！離殺生、離不與取、離非梵行。諸比丘！此名之為正業。</p>
        <p>諸比丘！云何為正命耶？諸比丘！於此聖弟子，斷邪命，於正命為活命。諸比丘<ewn><a/><note>「諸比丘」，原本缺失。</note></ewn>！此名之為正命。</p>
        <p>諸比丘！云何為正精進耶？諸比丘！於此有比丘，對未生之惡不善法，為不令生而起志欲、精進、發勤，以持策心。為斷已生之惡不善法，而起志欲、〔精進、發勤，策心以持〕。為令未生之善法使令生起，而起志欲，〔精進、發勤、以持策心〕。以往已生之善法，令不忘失，而倍修習、廣修習，為使令圓滿，以起志欲、精進、發勤、持策心。諸比丘！此名之為正精進。</p>
        <p>諸比丘！云何為正念耶？諸比丘！於此有比丘，於身以隨觀身，而熱誠、正知、具念、以調伏世間<ewn><a/><note>「世間之」云云，原本 vineyyaloke 讀為 vineyya loke 以下亦然。</note></ewn>之貪憂而住；於受以隨觀受，而熱誠、正知、具念、以調<ref cRef="PTS.S.5.10"/>伏世間之貪憂而住；於心以隨觀心，而熱誠、正知、具念、以世間之貪憂而住；於法以隨觀心、而熱心、正知、其念、以調伏世間之貪憂而住。諸比丘！此名之為正念。</p>
        <p><ewn><a/><note>原本第十一節不分段。</note></ewn>諸比丘！云何為正定耶？諸比丘！於此有比丘，離諸欲、離諸不善法，有尋有伺、由離生喜與樂，具足初靜慮而住。尋伺寂靜故內淨、為心一趣，由無尋無伺之三摩地生喜與樂，具足第二靜慮而住。離喜故，於捨而住，正念正知、以身集正受，如諸聖者之所宣說，有捨有念之樂住，即具足第三靜慮而住。斷樂、斷苦故，及已滅憂與喜故，成不苦、不樂而捨念清淨，具足第四靜慮而住。諸比丘！此名之為正定。」</p>
    </body>
    <ps></ps>
</doc>
