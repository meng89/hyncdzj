<doc type="for_machine">
    <body>
        <head>
            〔一〇〕第十　塔
        </head>
        <p>如是我聞。一時，世尊住毘舍離城，大林重閣講堂。</p>
        <p><ref cRef="PTS.S.5.259"/>二</p>
        <p>時，世尊於晨朝時分著下衣、持衣鉢，入毘舍離城乞食。至毘舍離城乞食。食後、由乞食歸，對具壽阿難告曰：</p>
        <p>「阿難！取坐具，往至遮婆羅塔，行晝日坐。」</p>
        <p>「唯唯！大德！」</p>
        <p>具壽阿難應答世尊，即取坐具，隨從世尊之後。</p>
        <p>時，世尊行至遮婆羅塔。至已，就所設座。具壽阿難敬禮世尊，坐於一面。</p>
        <p>世尊告坐於一面之具壽阿難曰：</p>
        <p>「阿難！毘舍離為樂、瞿曇塔為樂、優陀延塔為樂、七聚塔為樂、多子塔為樂、婆羅塔為樂、遮婆羅塔為樂。阿難！對四神足修習、多修，作乘、作地，隨成、積習、善造作，阿難！若欲則一劫或一劫有餘而住。阿難！如來對四神足修習、多修，作乘、作地，隨成、積習、善造作。阿難！若欲則如來一劫或一劫有餘而住。」</p>
        <p>世尊如是示廣大之相、廣大之示現，阿難不能通達，請世尊：「大德世尊住一劫、善逝住一劫有餘，為眾生之利益，眾生之安樂，世間之哀愍，人天之義利、利益、安樂。」為魔覆其心故。</p>
        <p>二度世尊……</p>
        <p><ref cRef="PTS.S.5.260"/>八</p>
        <p>三度世尊告具壽阿難曰：</p>
        <p>「阿難！毘舍離為樂、優陀延塔為樂、瞿曇塔為樂、七聚塔為樂、多子塔為樂、婆羅塔為樂、遮婆羅塔為樂。阿難！對四神足修習、多修，作乘、作地，隨成、積習、善造作，阿難！若欲則一劫或一劫有餘而住。阿難！如來對四神足修習、多修，作乘、作地，隨成、積習、善造作。阿難！若欲則如來一劫或一劫有餘而住。」</p>
        <p>世尊如是示廣大之相、廣大之示現，阿難不能通達，請世尊：「大德世尊住一劫、善逝住一劫有餘，為眾生之利益，眾生之安樂，世間之哀愍，人天之義利、利益、安樂。」為魔覆其心故。</p>
        <p>時，世尊告具壽阿難曰：</p>
        <p>「阿難！今知時矣。」</p>
        <p>「唯唯！大德！」</p>
        <p>具壽阿難應諾世尊，由座而起，敬禮世尊，作右遶離世尊而去，於不遠處一樹下靜坐。</p>
        <p>時，具壽阿難離去未久，魔波旬來至世尊處，至已，白世尊曰：</p>
        <p>「大德！世尊請般涅槃，善逝請般涅槃，大德世尊般涅槃時至矣。大德！世尊<ref cRef="PTS.S.5.261"/>有云此言：『波旬！若我諸比丘尚未達於明白、調順、無畏、得安穩為多聞、持法、法隨法行、行和敬、隨法行之弟子，末善自受師教、宣說、教示、開示、顯示、開顯、分別、明白，如法降服他之誹謗，說法導引解脫時，我則不般涅槃。』</p>
        <p>大德！今世尊之諸比丘，已達至明白、調順、無畏、得安穩為多聞、持法、法隨法行、行和敬、隨法行之弟子，已善自受師教、宣說、教示、開示、顯示、開顯、分別、明白，如法降服他之誹謗，說法導引解脫。</p>
        <p>大德世尊！請般涅槃，善逝請般涅槃，大德世尊般涅槃之時至矣。大德世尊曾說此言云：『波旬！若我諸比丘尼……</p>
        <p>若我諸優婆塞………優婆夷，尚未達於明白、調順、無畏、得安穩為多聞、持法、法隨法行、行和敬、隨法行之弟子，未善自受師教、宣說、教示、開示、顯示、開顯、分別、明白，如法降服他之誹謗，說法導引解脫者，我則不般涅槃。』</p>
        <p>大德！今世尊之諸優婆夷，已達明白、調順、無畏、得安穩為多聞、持法、法<ref cRef="PTS.S.5.262"/>隨法行、行和敬、隨法行之弟子，已善自受師教、宣說、教示、開示、顯示、開顯、分別、明白如法降服他之誹謗，說法導引解脫。</p>
        <p>大德世尊！請般涅槃，善逝請般涅槃，大德世尊般涅槃之時至矣。大德世尊曾說此言云：『波旬！我梵行未達富榮、增廣、人多廣知、人天善說示時，我則不般涅槃。』</p>
        <p>大德！今世尊之梵行已富榮增廣，人多廣知、人天善說示。</p>
        <p>大德世尊！請般涅槃，善逝請般涅槃，大德世尊之般涅槃時至矣。」</p>
        <p>「波旬！且默！不久如來將般涅槃。今起三月過後如來將般涅槃。」</p>
        <p>時，世尊於遮婆羅塔正念正知而捨壽行。世尊捨壽行時，有大地震動、令人驚怖身毛豎立、天鼓作響。</p>
        <p>時，世尊知此義，於此時自說偈曰：</p>
        <j>
            <s><ref cRef="PTS.S.5.263"/>限無限有生</s>
            <s>牟尼捨有行</s>
            <s>於內喜入定</s>
            <s>破如鎧我有</s>
        </j>
    </body>
    <ps></ps>
</doc>
