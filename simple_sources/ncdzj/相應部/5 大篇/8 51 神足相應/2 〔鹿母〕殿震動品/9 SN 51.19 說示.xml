<doc type="for_machine">
    <body>
        <head>
            〔一九〕第九　說示
        </head>
        <p>「諸比丘！為汝等說神力與神足，及順神足修習之道，且諦聽。</p>
        <p>諸比丘！以何為神力耶？</p>
        <p>諸比丘！於此有比丘，領受多端神變：以一身為多身……乃至……以身威及於梵世。</p>
        <p>諸比丘！此名之為神力。</p>
        <p>諸比丘！以何為神足耶？</p>
        <p>諸比丘！得神力，於獲得神力所資之道跡。</p>
        <p>諸比丘！此名之為神足。</p>
        <p>諸比丘！以何為神足之修習耶？</p>
        <p>諸比丘！於此有比丘，修習欲三摩地勤行成就之神足、修習勤三摩地……、心三摩地……觀三摩地勤行成就之神足。</p>
        <p>諸比丘！此名之為神足之修習。</p>
        <p>諸比丘！以何為神足修習之順道耶？</p>
        <p>此八支聖道是，謂：正見、正思惟、正語、正業、正命、正精進、正念、正定是。</p>
        <p>諸比丘！此名之為神足修習之順道。」</p>
    </body>
    <ps></ps>
</doc>
