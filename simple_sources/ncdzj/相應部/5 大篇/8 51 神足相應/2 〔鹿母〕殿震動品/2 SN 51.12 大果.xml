<doc>
    <meta/>
    <body>
        <head>
            <ref cRef="PTS.S.5.267"/>
            〔一二〕第二　大果
        </head>
        <p>「諸比丘！對四神足修習、多修者，則有大果、大功德。諸比丘！云何對四神足修習、多修者，則有大果、大功德耶？</p>
        <p>諸比丘！於此有比丘，修習欲三摩地勤行成就之神足，如是，於欲不過分退縮、不過分精勤，於內不收、於外不散，有前後想而住，後如前、前如後，上如下，下如上、夜如晝，晝如夜，如是以廣大不纏之心，修習光耀心。</p>
        <p>勤三摩地……乃至……心三摩地……</p>
        <p>修習觀三摩地勤行成就之神足，如是，於觀不過分退縮、不過分於精勤，於內不收、於外不散，有前後想而住，後如前、前如後，上如下、下如上，夜如晝、晝如夜，如是以廣大不纏之心，修習光耀心。</p>
        <p>諸比丘！如是對四神足修習、多修者，則有大果、大功德。</p>
        <p>諸比丘！比丘如是對四神足修習、多修者，則領受多端神變：以一身成多身……乃至……至梵世以身威而及……乃至……</p>
        <p><ref cRef="PTS.S.5.268"/>一二</p>
        <p>諸比丘！比丘如是對四神足修習、多修者，則由諸漏盡，而無漏心解脫、慧解脫，於現法自證知、現證，具足而住。」</p>
    </body>
    <notes/>
    <ps/>
    <notes/>
</doc>
