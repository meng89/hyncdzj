<doc>
    <meta/>
    <body>
        <head>
            〔一四〕第四　目犍連
        </head>
        <p>如是我聞。一時，世尊住舍衛城東園鹿子母堂。</p>
        <p>其時，眾多之比丘，住於鹿子母堂下，掉舉、憍慢、輕薄、饒舌、出雜語、失念、不正知、不能入定、心迷亂、根低劣。</p>
        <p>時，世尊對具壽大目犍連告曰：</p>
        <p><ref cRef="PTS.S.5.270"/>「目犍連！彼同梵行者住鹿子母堂下，掉舉、憍慢、輕薄、饒舌、出雜語、失念、不正知、不入於定、心迷亂、根低劣。目犍連！往嚇彼諸比丘。」</p>
        <p>「唯唯！大德！」</p>
        <p>具壽目犍連應諾世尊，現神力行，以足指動鹿子母堂搖震。</p>
        <p>時，彼諸比丘恐懼得身毛豎立，立於一面曰：</p>
        <p>「稀有哉！未曾有哉！實則，此鹿子母堂乃善防風，且基深善埋，該是不震不搖，何得動搖震耶？」</p>
        <p>時，世尊，至彼諸比丘之處。至已，世尊告彼諸比丘曰：</p>
        <p>「諸比丘！云何汝等恐懼得身毛豎立，立於一面耶？」</p>
        <p>「稀有哉！大德！未曾有哉！大德！實則，此鹿子母堂乃善防風，且基深善埋，該是不震不搖，何得動搖震耶？」</p>
        <p>「諸比丘！目犍連比丘欲嚇汝等，乃以足指使鹿子母堂動搖震。</p>
        <p>諸比丘！汝等於意云何？對何法修習、多修，故目犍連比丘有如是大神通、大威德耶？」</p>
        <p>「大德！我等於法以世尊為根本，以世尊為眼……乃至……諸比丘聞世尊之所說受持。」</p>
        <p><ref cRef="PTS.S.5.271"/>七</p>
        <p>「諸比丘！然則且諦聽。</p>
        <p>諸比丘！對四神足修習、多修故，目犍連比丘有如是大神通、大威德。以何為四神足耶？</p>
        <p>諸比丘！於此目犍連比丘，修習欲三摩地勤行成就之神足……修習勤三摩地……心三摩地……觀三摩地勤行成就之神足，如是於欲不過分退縮，不過分精勤，於內不收、於外不散，有前後想而住，後如前、前如後，上如下、下如上，夜如晝、晝如夜，如是以廣大不纏之心，修習光耀心。</p>
        <p>諸比丘！對此四神足修習、多修，目犍連比丘有如是大神通、大威德。</p>
        <p>諸比丘！對此四神足修習、多修故，目犍連比丘領受多端神變……乃至……至梵世以身威所及。</p>
        <p>諸比丘！對此四神足修習、多修故，目犍連比丘由諸漏盡，無漏心解脫、慧解脫，於現法自證知、現證，具足而住。」</p>
        <p>如是六神通亦應廣說。</p>
    </body>
    <notes/>
    <ps/>
    <notes/>
</doc>
