<doc type="for_machine">
    <body>
        <head2>
            一
        </head2>
        <head>
            一
        </head>
        <p>「諸比丘！對四神足之修習、多修者，則有大果、大功德。諸比丘！云何對四神足之修習、多修，有大果、大功德耶？</p>
        <p>諸比丘！於此有比丘，修習欲三摩地勤行成就之神足，如是，於欲不過分退縮、<ref cRef="PTS.S.5.277"/>不過分精勤，於內不收、於外不散，有前後想而住，後如前、前如後，上如下、下如上，夜如晝、晝如夜，如是以廣大不纏之心，修習光耀心。</p>
        <p>勤三摩地……心三摩地……</p>
        <p>修習觀三摩地勤行成就之神足，如是於觀不過分退縮，不過分精勤，於內不收、於外不散，有前後想而住，後如前、前如後，上如下、下如上，夜如晝、晝如夜，如是以廣大無纏之心，修習光耀心。」</p>
        <head2>
            二
        </head2>
        <head>
            二
        </head>
        <p>「諸比丘！以何為欲，過分退縮耶？</p>
        <p>諸比丘！欲，與懈怠俱行、與懈怠相應。</p>
        <p>諸比丘！此名之為欲過分退縮。</p>
        <p>諸比丘！以何為欲，過分精勤耶？</p>
        <p>諸比丘！欲，與掉舉俱行、與掉舉相應。</p>
        <p>諸比丘！此名之為欲為過分精勤。</p>
        <p>諸比丘！以何為欲，於內為收耶？</p>
        <p>諸比丘！欲，與惛眠俱行、與惛眠相應。</p>
        <p>諸比丘！此名之為欲，於內為收。</p>
        <p>諸比丘！何為欲外散耶？</p>
        <p>諸比丘！欲，依外之五妙欲而擴散。</p>
        <p>諸比丘！此名之為欲，於外為散。</p>
        <p>諸比丘！以何為比丘有前後想而住，後如前、前如後耶？</p>
        <p><ref cRef="PTS.S.5.278"/>諸比丘！於此有比丘，對前後想善持、善作意、善觀、於慧善通達。</p>
        <p>諸比丘！如是比丘有前後想而住，後如前、前如後。</p>
        <p>諸比丘！比丘以何為上如下、下如上而住耶？</p>
        <p>諸比丘！於此有比丘，觀察由足蹠以上、由髮頂以下至皮為邊際，充滿種種不淨之此身，此身為髮、毛、爪、齒、皮、肉、筋、骨、骨髓、腎、心、肝、肋、膜、脾、肺、腸、腸間膜、胃、排泄物、膽汁、痰、膿、血、汗、脂、淚、漿、唾、鼻液、髓、尿是。</p>
        <p>諸比丘！如是比丘為上如下、下如上而住。</p>
        <p>諸比丘！比丘以何為夜如晝、晝如夜而住耶？</p>
        <p>諸比丘！於此有比丘，於晝修習欲三摩地勤行成就之神足，以行相、特相、因相，同於夜修習欲三摩地勤行成就之神足。於夜修習欲三摩地勤行成就之神足，以行相、特相、因相，同於晝修習欲三摩地勤行成就之神足。</p>
        <p>諸比丘！如是比丘為夜如晝、晝如夜而住。</p>
        <p>諸比丘！何為比丘以廣大不纏之心，修習光耀心耶？</p>
        <p>諸比丘！於此有比丘，善持光明想、善攝持光明想。</p>
        <p>諸比丘！如是比丘為以廣大不纏之心，修習光耀心。」</p>
        <head2>
            三
        </head2>
        <head>
            <ref cRef="PTS.S.5.279"/>
            三
        </head>
        <p>「諸比丘！以何為勤，過分退縮耶？</p>
        <p>諸比丘！勤，與懈怠俱行、與懈怠相應。</p>
        <p>諸比丘！此名之為勤，過分退縮。</p>
        <p>諸比丘！以何為勤過分精勤耶？</p>
        <p>諸比丘！勤，與掉舉俱行、與掉舉相應。</p>
        <p>諸比丘！此名之為勤過分精勤。</p>
        <p>諸比丘！以何為勤，於內為收耶？</p>
        <p>諸比丘！勤，與惛眠俱行、與惛眠相應。</p>
        <p>諸比丘！此名之為勤，於內為收。</p>
        <p>諸比丘！以何為勤，於外為散耶？</p>
        <p>諸比丘！勤，依外之五妙欲擴散。</p>
        <p>諸比丘！此名之為勤，於外為散。</p>
        <p>……乃至……</p>
        <p>諸比丘！何為比丘以廣大不纏之心，修習光耀心耶？</p>
        <p>諸比丘！於此有比丘，善持光明想，對晝日想善攝持。</p>
        <p>諸比丘！如是比丘為以廣大不纏之心，修習光耀心。」</p>
        <head2>
            四
        </head2>
        <head>
            四
        </head>
        <p>「諸比丘！以何為心過分退縮耶？</p>
        <p>諸比丘！心，與懈怠俱行、與懈怠相應。</p>
        <p>諸比丘！此名之為心過分退縮。</p>
        <p>諸比丘！以何為心過分精勤耶？</p>
        <p>諸比丘！心，與掉舉俱行、與掉舉相應。</p>
        <p>諸比丘！此名之為心過分精勤。</p>
        <p>諸比丘！以何為心，於內為收耶？</p>
        <p>諸比丘！心，與惛眠俱行、與惛眠相應。</p>
        <p>諸比丘！此名之為心，於內為收。</p>
        <p><ref cRef="PTS.S.5.280"/>二三</p>
        <p>諸比丘！以何為心，於外為散耶？</p>
        <p>諸比丘！心，依外之五妙欲而擴散。</p>
        <p>諸比丘！此名之為心，於外為散。</p>
        <p>……乃至……諸比丘！如是比丘以廣大不纏之心，修習光耀心。」</p>
        <head2>
            五
        </head2>
        <head>
            五
        </head>
        <p>「諸比丘！以何為觀過分退縮耶？</p>
        <p>諸比丘！觀，與懈怠俱行、與懈怠相應。</p>
        <p>諸比丘！此名之為觀過分退縮。</p>
        <p>諸比丘！以何為觀過分精勤耶？</p>
        <p>諸比丘！觀，與掉舉俱行、與掉舉相應。</p>
        <p>諸比丘！此名之為觀過分精勤。</p>
        <p>諸比丘！以何為觀，於內為收耶？</p>
        <p>諸比丘！觀，與惛眠俱行、與惛眠相應。</p>
        <p>諸比丘！此名之為觀，於內為收。</p>
        <p>諸比丘！以何為觀，於外為散耶？</p>
        <p>諸比丘！觀，依外之五妙欲而擴散。</p>
        <p>諸比丘！此名之為觀，於外為散。</p>
        <p>……乃至……諸比丘！如是比丘為以廣大不纏之心，修習光耀心。</p>
        <p>諸比丘！對四神足如是修習、對四神足如是多修者，則有大果、大功德。</p>
        <p>諸比丘！比丘對四神足如是修習、如是多修時，則領受多端神變：以一身成多身、以多身成一身……乃至……以身威及於梵世……乃至……。</p>
        <p><ref cRef="PTS.S.5.281"/>三七</p>
        <p>諸比丘！對此四神足如是修習、如是多修時，則依諸漏盡，無漏心解脫、慧解脫，於現法自證知、現證，具足而住。」</p>
        <p>六神通亦可廣說。</p>
        <head2>
            
        </head2>
        <head/>
        <p>第二鹿母殿震動品（終）</p>
        <p>此品之攝頌曰：</p>
        <j>
            <s>前與大果欲</s>
            <s>目連婆羅門</s>
            <s>沙門婆羅門</s>
            <s>比丘與說示</s>
            <s>分別共為十</s>
        </j>
    </body>
    <ps></ps>
</doc>
