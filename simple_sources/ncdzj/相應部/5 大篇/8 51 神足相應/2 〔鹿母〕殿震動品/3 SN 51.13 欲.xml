<doc>
    <meta/>
    <body>
        <head>
            〔一三〕第三　欲
        </head>
        <p>「諸比丘！比丘若依欲修三摩地，獲心一境性，此名為欲三摩地。</p>
        <p>彼為令未生之惡不善法不生，起欲、精進、發勤，策心而持。為令已生之惡不善法予斷，起欲、精進、發勤，策心而持。為令未生之善法生，起欲、精進、發勤，策心而持。已生之善法為令住、不忘失，倍修習、廣修習、圓滿之、起欲、精進、發勤，策心而持。此名為勤行。</p>
        <p>以欲，修三摩地，而是勤行，諸比丘！此名為欲三摩地勤行成就之神足。</p>
        <p>諸比丘！比丘若依於勤修三摩地，獲心一境性，此名為勤三摩地。</p>
        <p>彼對未生之惡……乃至……對已生之善法為令住、勿忘失，倍修習、廣修習、圓滿之，起欲、精進、發勤、策心而持。此名之為勤行。</p>
        <p>以勤，修三摩地，而是勤行，諸比丘！此名為勤三摩地勤行成就之神足。</p>
        <p><ref cRef="PTS.S.5.269"/>四</p>
        <p>諸比丘！比丘若依心修三摩地，獲心一境性，此名之為心三摩地。</p>
        <p>彼未生之……乃至……已生之善法為令住、勿忘失，倍修習、廣修習、圓滿之，起欲、精進、發勤，策心而持。此名之為勤行。</p>
        <p>依心修三摩地，而勤行，諸比丘！此名為心三摩地勤行成就之神足。</p>
        <p>諸比丘！比丘若依觀修三摩地，獲心一境性者，此名為觀三摩地。</p>
        <p>彼對未生之惡不善法，為令不生……乃至……對已生之善法，為令住、勿忘失、倍修習、廣修習、圓滿之，起欲、精進、發勤，策心而持。此名之為勤行。</p>
        <p>依觀修三摩地，而是勤行，諸比丘！此名為觀三摩地勤行成就之神足。」</p>
    </body>
    <notes/>
    <ps/>
    <notes/>
</doc>
