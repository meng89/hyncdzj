<doc type="for_machine">
    <body>
        <head>
            〔二七〕第七　阿難（一）
        </head>
        <p>舍衛城因緣。</p>
        <p>時，具壽阿難來至世尊住處。至已，敬禮世尊，坐於一面，坐於一面之具壽阿難白世尊曰：</p>
        <p><ref cRef="PTS.S.5.286"/>「大德！何為神力、何為神足、何為神足之修習、何為神足修習之順道耶？」</p>
        <p>「阿難！於此有比丘，領受多端神變：以一身成多身……乃至……以身威而及於梵世。阿難！此名之為神力。</p>
        <p>阿難！何為神足耶？阿難！得神力、獲得神力所資之道跡。阿難！此名之為神足。</p>
        <p>阿難！何為神足之修習耶？阿難！於此有比丘，修習欲三摩地勤行成就之神足，修習勤三摩地……心三摩地……觀三摩地勤行成就之神足。阿難！此名之為神足之修習。</p>
        <p>阿難！何為神足修習之順道耶？即八支聖道是，謂：正見、正思惟、正語、正業、正命、正精進、正念、正定是。阿難！此名之為神足修習之順道。」</p>
    </body>
    <ps></ps>
</doc>
