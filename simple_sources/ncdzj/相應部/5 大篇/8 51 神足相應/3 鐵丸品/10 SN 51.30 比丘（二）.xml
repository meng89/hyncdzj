<doc>
    <meta/>
    <body>
        <head>
            〔三〇〕第十　比丘（二）
        </head>
        <p>時，眾多比丘來至世尊住處。至已，敬禮世尊，坐於一面。時世尊對彼諸比丘曰：</p>
        <p>「諸比丘！何為神力、何為神足、何為神足之修習、何為順神足修習之道耶？」</p>
        <p>「大德！我等於法皆以世尊為根本，以世尊為眼……乃至……」</p>
        <p>「諸比丘！何為神力耶？諸比丘！於此有比丘，領受多端神變：以一身為多身……乃至……以身威而及於梵世。諸比丘！此名之為神力。</p>
        <p>諸比丘！以何為神足耶？諸比丘！得神力、獲得神力所資之道跡。諸比丘！此名之為神足。</p>
        <p>諸比丘！以何為神足之修習耶？諸比丘！於此有比丘，修習欲三摩地勤行成就之神足，修習勤三摩地……心三摩地……觀三摩地勤行成就之神足。諸比丘！此名之為神足之修習。</p>
        <p><ref cRef="PTS.S.5.288"/>六</p>
        <p>諸比丘！以何為順神足修習之道耶？即八支聖道是，謂：正見、正思惟、正語、正業、正命、正精進、正念、正定是。諸比丘！此名之為順神足修習之道。」</p>
    </body>
    <notes/>
    <ps/>
    <notes/>
</doc>
