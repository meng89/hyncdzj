<doc type="for_machine">
    <body>
        <head>
            〔三二〕第十二　如來
        </head>
        <p>於此世尊告諸比丘曰：</p>
        <p>「諸比丘！汝等於意云何，對何法修習、多修故，如來有如是大神通、大威德耶？」「大德！我等於法，皆以世尊為根本……乃至……」</p>
        <p>「諸比丘！對四神足修習、多修故，如來有如是大神通、大威德。何為四神足耶？</p>
        <p>諸比丘！於此，如來修習欲三摩地勤行成就之神足，如是，我於欲不過分退縮、不過分精勤……乃至……以廣大不纏之心，修習光耀心。</p>
        <p>六、七</p>
        <p>勤三摩地……心三摩地……</p>
        <p>修習觀三摩地勤行成就之神足，如是，我於觀不過分退縮、不過精勤……乃至……如是以廣大不纏之心，修習光耀心。</p>
        <p>諸比丘！對此四神足修習、多修故，如來有如是大神通、大威德。</p>
        <p><ref cRef="PTS.S.5.290"/>一〇</p>
        <p>諸比丘！對此四神足修習、多修故，如來領受多端神變：以一身成多身……乃至……以身威而及於梵世。</p>
        <p>諸比丘！對此四神足修習、多修故，如來依諸漏盡，無漏心解脫、慧解脫，於現法自證知、現證，具足而住。」</p>
    </body>
    <ps></ps>
</doc>
