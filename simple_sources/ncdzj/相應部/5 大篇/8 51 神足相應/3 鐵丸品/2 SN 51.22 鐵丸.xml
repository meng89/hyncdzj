<doc type="for_machine">
    <body>
        <head>
            〔二二〕第二　鐵丸
        </head>
        <p>舍衛城。</p>
        <p>時，具壽阿難來至世尊之處。至已，敬禮世尊，坐於一面，坐於一面之具壽阿難白世尊曰：</p>
        <p>「大德！世尊稱為依神力以意所成身至於梵世者耶？」</p>
        <p>「阿難！我稱為依神力以意所成身至梵世者。」</p>
        <p>「大德！世尊稱為依神力以此四大所成身至梵世者耶？」</p>
        <p>「阿難！我稱為依神力以此四大所成身至梵世。」</p>
        <p><ref cRef="PTS.S.5.283"/>五</p>
        <p>「大德！世尊能依神力以意所成身至梵世。大德！世尊稱為依神力以此四大所成身至梵世。大德！此於世尊乃稀有、未曾有。」</p>
        <p>「阿難！諸如來成就稀有法，而稀有。阿難！諸如來成就未曾有法，而未曾有。</p>
        <p>阿難！如來時而攝身於心、攝心於身，置樂想、輕想於身而住。阿難！其時，如來之身成輕軟堪任清淨。</p>
        <p>阿難！譬如將鐵丸晝日加熱，乃成輕軟堪任清淨。阿難！如是，如來時而攝身於心，攝心於身，置樂想、輕想於身而住，阿難！其時，如來之身乃成輕軟堪任清淨。</p>
        <p>阿難！如來時而攝身於心、攝心於身，置樂想、輕想於身而住。阿難！其時，如來之身無所作為，而能由地騰於虛空，領受多端神變：以一身成多身……乃至……以身威而及於梵世。</p>
        <p><ref cRef="PTS.S.5.284"/>九</p>
        <p>阿難！譬如棉花葉、輕棉，受風吹拂，縱無所致力，亦能由地騰於虛空。阿難！如是如來時而攝身於心、攝心於身，置樂想、輕想於身而住。阿難！其時，如來之身無所作，亦能由地騰於虛空，領受多端神變而住，以一身成多身……乃至……以身威而及於梵世。」</p>
    </body>
    <ps></ps>
</doc>
