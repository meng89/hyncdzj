<doc type="for_machine">
    <body>
        <head>
            〔三〕第三　手成浴池
            <ewn>
                <a/>
                <note>雜阿含二〇．一（大正藏二．一三九c）。</note>
            </ewn>
        </head>
        <p>一時，具壽阿那律住舍衛城手成浴池之側。</p>
        <p>時，有眾多比丘來至具壽阿那律住處。至已，與阿那律俱相交談慶慰、歡喜、感銘之語後，坐於一面。</p>
        <p><ref cRef="PTS.S.5.298"/>三</p>
        <p>坐於一面之彼諸比丘，對具壽阿那律曰：</p>
        <p>「具壽阿那律！對何法之修習、多修故，得大神通耶？」</p>
        <p>「友等！我對四念處之修習、多修故，得大神通。何為四念處耶？</p>
        <p>友等！於此我於身觀身，以熱誠、正知、正念，對世間之貪憂調伏而住。於受……於心……於諸法觀法，以熱誠、正知、正念，對世間之貪憂調伏而住。</p>
        <p>友等！我對此四念處修習、多修故，得大神通。</p>
        <p>友等！我對此四念處修習、多修故，悟劣法為劣法，悟中法為中法，悟勝法為勝法。」</p>
    </body>
    <ps></ps>
</doc>
