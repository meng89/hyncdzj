<doc type="for_machine">
    <body>
        <head>
            〔八〕第八　松林精舍
            <ewn>
                <a/>
                <note>相應部經典原典五．五三頁（漢譯南傳大藏經第十七卷一九九頁），雜阿含二〇．九（大正藏二．一四一b）。</note>
            </ewn>
        </head>
        <p>一時，具壽阿那律住舍衛城松林精舍。</p>
        <p>於此，具壽阿那律對諸比丘告曰……乃至……</p>
        <p>「友等！譬如恆河趣向於東、傾向於東、臨入於東。時有眾人持鋤與筐來，謂曰：『我等作此恆河，使趣向於西、傾向於西、臨入於西。』友等！於汝等之意云何？彼眾人得作將恆河，使趣向於西、傾向於西、臨入於西否？」</p>
        <p>「友！不也。」</p>
        <p>「何以故耶？」</p>
        <p>「友！恆河乃趣向東、傾向東、臨入東，而欲將之趣向西、傾向西、臨入西者為非易事，彼眾人唯蒙困苦損惱而已。」</p>
        <p>「友等！如是，比丘對四念處修習、對四念處多修者，縱令王、王臣、友、朋、<ref cRef="PTS.S.5.301"/>親戚、親族，以財物相伴而引誘云：『當今，汝意云何，於此袈裟衣為煩耶？云何作剃髮往來者耶？不如還俗受用財物作福業。』友等！彼比丘對四念處修習、對四念處多修者，則無棄學還俗之理。何以故？友等！其心若長夜趣向遠離、傾向遠離、臨入遠離，則絕無還俗之理。</p>
        <p>友等！云何比丘對四念處修習、對四念處多修耶？</p>
        <p>友等！於此有比丘，於身觀身……於受……於心……於諸法觀法，以熱誠、正知、正念，對世間之貪憂調伏而住。</p>
        <p>友等！如是，比丘對四念處修習，對四念處多修。」</p>
    </body>
    <ps></ps>
</doc>
