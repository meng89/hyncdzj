<doc>
    <meta/>
    <body>
        <head>
            〔二〕第二　獨一
            <a n="1"/>
            （二）
        </head>
        <p>舍衛城因緣。</p>
        <p>時，具壽阿那律獨一靜處，生如是心念：</p>
        <p>「若對四念處有失者，正如失順苦盡之道。若對四念處有得者，正如得順苦盡之道。」</p>
        <p><ref cRef="PTS.S.5.297"/>三</p>
        <p>時，具壽大目犍連心知具壽阿那律之心念，譬如力士之將屈腕伸、或將伸腕屈，如是之速，出現於具壽阿那律之前。</p>
        <p>時，具壽大目犍連對具壽阿那律言曰：</p>
        <p>「友阿那律！云何比丘得四念處耶？」</p>
        <p>「友！於此有比丘，於內身觀身，以熱誠、正知、正念，對世間之貪憂調伏而住。</p>
        <p>於外身觀身……於內外身觀身，以熱誠、正知、正念，對世間之貪憂調伏而住。</p>
        <p>於內受觀受，以熱誠、正知、正念，對世間之貪憂調伏而住。</p>
        <p>於外受觀受……於內外受觀受，以熱誠、正知、正念，對世間之貪憂調伏而住。</p>
        <p>於內心……於外心……於內外心觀心，以熱誠、正知、正念，對世間之貪憂調伏而住。</p>
        <p>於內之諸法、於外之諸法、於內外之諸法觀法，以熱法、正知、正念，對世間之貪憂調伏而住。</p>
        <p>友！如是，比丘得四念處。」</p>
    </body>
    <notes/>
    <ps/>
    <notes>
        <note n="1">雜阿含一九．三三（大正藏二．一三九b）。</note>
    </notes>
</doc>
