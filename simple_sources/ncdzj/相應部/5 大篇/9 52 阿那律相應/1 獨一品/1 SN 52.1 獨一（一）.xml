<doc>
    <meta/>
    <body>
        <head>
            〔一〕第一　獨一
            <a n="1"/>
            （一）
        </head>
        <p>如是我聞。一時，具壽阿那律住舍衛城祇樹林給孤獨園。</p>
        <p>時，具壽阿那律，獨於一靜處，生如是心念：</p>
        <p>「若對四念處有失者，則正如失順苦盡之聖道。若對四念處有得者，則正如得順苦盡之聖道。」</p>
        <p>時，具壽大目犍連心知具壽阿那律之心念，譬如力士之屈腕伸展、伸腕屈，以如是之速，現於具壽阿那律之前。</p>
        <p>時，具壽大目犍連對具壽阿那律言曰：</p>
        <p>「友阿那律！云何比丘得四念處耶？」</p>
        <p><ref cRef="PTS.S.5.295"/>五</p>
        <p>「友！於此有比丘，於內身觀集法、於內身觀滅法、於內身觀集滅法，以熱誠、正知、正念，對世間之貪憂調伏而住。</p>
        <p>於外身觀集法、於外身觀滅法、於外身觀集滅法，以熱誠、正知、正念，對世間之貪憂調伏而住。</p>
        <p>於內外身觀集法、於內外身觀滅法、於內外身觀集滅法，以熱誠、正知、正念，對世間之貪憂調伏而住。</p>
        <p>彼若於非違逆，欲以違逆想而住者，即以違逆想住；若於違逆，欲以非違逆想住者，即以非違逆想住；若於非違逆與違逆，欲以違逆想住者，即以違逆想住；若於違逆與非違逆，欲以非違逆想住者，即以非違逆想住；若將非違逆與違逆俱遮，欲以捨、正念、正知住者，即捨、正念、正知而住。</p>
        <p>於內受觀集法、於內受觀滅法、於內受觀集滅法，以熱誠、正知、正念，對世間之貪憂調伏而住。</p>
        <p>於外受觀集法、於外受觀滅法、於外受觀集滅法，以熱誠、正知、正念，對世間之貪憂調伏而住。</p>
        <p><ref cRef="PTS.S.5.296"/>一一</p>
        <p>於內外受觀集法、於內外受觀滅法、於內外受觀集滅法，以熱誠、正知、正念，對世間之貪憂調伏而住。</p>
        <p>彼若……乃至……</p>
        <p>於內心……乃至……</p>
        <p>於外心……乃至……</p>
        <p>於內外心觀集法、於內外心觀滅法、於內外心觀集滅法，以熱誠、正知、正念，對世間之貪憂調伏而住。</p>
        <p>彼若……乃至……</p>
        <p>於內法、乃至……</p>
        <p>於外法、乃至……</p>
        <p>於內外法觀集法、於內外法觀滅法、於內外法觀集滅法，以熱誠、正知、正念，對世間之貪憂調伏而住。</p>
        <p>彼若於非違逆，欲以違逆想而住者，即以違逆想住……乃至……以捨、正念、正知住。</p>
        <p>友！如是，比丘得四念處。」</p>
    </body>
    <notes/>
    <ps/>
    <notes>
        <note n="1">雜阿含一九．三二（大正藏二．一三九a）。</note>
    </notes>
</doc>
