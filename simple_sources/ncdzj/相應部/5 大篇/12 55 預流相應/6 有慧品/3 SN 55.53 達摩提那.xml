<doc type="for_machine">
    <body>
        <head>
            〔五三〕第三　達摩提那
            <ewn>
                <a/>
                <note>雜阿含三七．一一（大正藏二．二七〇a）。</note>
            </ewn>
        </head>
        <p>一時，世尊住波羅捺國仙人墮處鹿野園。</p>
        <p><ref cRef="PTS.S.5.407"/>二</p>
        <p>時，優婆塞達摩提那與五百優婆塞來詣世尊住處。詣已，禮敬世尊，坐於一面。坐於一面之優婆塞白世尊曰：</p>
        <p>「大德！世尊請教授我等，大德！世尊請教授我等，以使長夜得利益安樂。」</p>
        <p>「達摩提那！然則汝等應如是學：『如來所說之經為甚深、義甚深、出世間、空性相應，時時將此具足而住。』達摩提那！汝等應如是學。」</p>
        <p>「大德！住於有兒童憒亂之臥處，用迦尸衣、栴檀，持鬘香、塗香，享受金銀之我等，對如來所說之甚深、義甚深、出世間、空性相應之經，能時時具足而住為不易。大德世尊為依住五戒之我等，請說示上法。」</p>
        <p>「達摩提那！然則汝等應如是學：『我等於佛成就證淨，而曰：「彼世尊為應供、正等覺、明行足、善逝、世間解、無上士、調御丈夫、天人師、佛、世尊。」於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。』達摩提那！汝等應如是學。」</p>
        <p>「大德！世尊所說四預流支之法，我等有之，我等當與此法俱存。</p>
        <p>大德！我等於佛成就證淨，而曰：『彼世尊為應供、正等覺、明行足、善逝、<ref cRef="PTS.S.5.408"/>世間解、無上士、調御丈夫、天人師、佛、世尊。』於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。」</p>
        <p>「達摩提那！汝等幸哉！達摩提那！汝等福哉！達摩提那！汝等當記別為預流果。」</p>
    </body>
    <ps></ps>
</doc>
