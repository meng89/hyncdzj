<doc type="for_machine">
    <body>
        <head>
            〔五二〕第二　雨安居
        </head>
        <p>一時，世尊住舍衛城祇樹林給孤獨園。</p>
        <p>其時，有一比丘於舍衛城，住雨安居已，因事至迦毘羅衛城。</p>
        <p>迦毘羅衛城之諸釋氏得聞：「有一比丘於舍衛城，住雨安居已，因事至迦毘羅衛城。」</p>
        <p>時，迦毘羅衛城之諸釋氏，來至彼比丘處。至已，禮敬彼比丘，坐於一面。坐於一面之迦毘羅衛城之諸釋氏，對彼比丘言曰：</p>
        <p>「大德！世尊無病強健否？」</p>
        <p>「友等！世尊無病強健。」</p>
        <p><ref cRef="PTS.S.5.406"/>「大德！舍利弗、目犍連無病強健否？」</p>
        <p>「友等！舍利弗、目犍連無病強健。」</p>
        <p>「大德！比丘眾無病強健否？」</p>
        <p>「友等！比丘眾無病強健。」</p>
        <p>「大德！於此雨安居中，有於世尊之所親聞、親受否？」</p>
        <p>「友等！我由世尊所親聞、親受為：『諸比丘！依諸漏盡，而無漏心解脫、慧解脫，於現法自證知、現證，具足而住之比丘少；依五下分結盡，而成為化生者，當於彼處般涅槃，由彼世得不還法之比丘多。』</p>
        <p>友等！又，我由世尊所親聞、親受為：『諸比丘！依五下分結盡，而成為化生者，於彼處般涅槃，由彼世得不還法之比丘為少；三結盡，貪瞋癡弱，成為一來，唯只一來此世，作苦邊際之比丘為多。』</p>
        <p>友等！又，我由世尊之所親聞、親受為：『諸比丘！三結盡，貪瞋癡弱，成為一來，唯只一來此世，作苦之邊際之比丘為少；依三結盡成為預流，墮法滅、決定、趣向等覺之比丘為多。』」</p>
    </body>
    <ps></ps>
</doc>
