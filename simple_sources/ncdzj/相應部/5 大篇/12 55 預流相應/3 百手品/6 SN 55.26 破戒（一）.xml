<doc>
    <meta/>
    <body>
        <head>
            〔二六〕第六　破戒
            <a n="1"/>
            （一）
        </head>
        <p>舍衛城因緣。</p>
        <p>其時，給孤獨居士因疾病而困苦重患。</p>
        <p>時，給孤獨居士告一男子曰：</p>
        <p>「男子！往具壽舍利弗住處，至已，以我語對具壽舍利弗之足行頭面禮，言：『大德！給孤獨居士因疾病而重患困苦，彼向具壽舍利弗之足行頭面禮。』又曰：『大德！願具壽舍利弗來給孤獨居士住處，以哀愍故。』」</p>
        <p><ref cRef="PTS.S.5.381"/>「唯唯！大德！」</p>
        <p>彼男子應諾給孤獨居士後，前往具壽舍利弗住處。至已，禮敬具壽舍利弗，坐於一面。</p>
        <p>坐於一面之彼男子，向具壽舍利弗言曰：</p>
        <p>「大德！給孤獨居士因疾病而重患困苦，彼向具壽舍利弗之足行頭面禮。又曰：『大德！願具壽舍利弗來給孤獨居士住處，以哀愍故。』」</p>
        <p>具壽舍利弗默然允許。</p>
        <p>時，具壽舍利弗晨朝時分，著下衣、持衣鉢，以具壽阿難為隨從沙門，往給孤獨居士家。至已，就設座。坐已，具壽舍利弗語給孤獨居士曰：</p>
        <p>「居士！能忍否？可耐否？苦受退而不進，知減退而不知增進否？」</p>
        <p>「大德！難忍、難耐，痛苦有進而無退、知增進而不知減退。」</p>
        <p>「居士！若於佛成就不信之無聞異生，身壞命終後，生於惡生、惡趣、墮處、地獄。汝於佛，則無如是之不信。居士！汝於佛具證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』汝自思於佛具此證淨，則苦受將忽止。</p>
        <p>居士！若於法成就不信之無聞異生，身壞命終後，生於惡生、惡趣、墮處、地<ref cRef="PTS.S.5.382"/>獄。汝於法，則無如是不信。居士！汝於法具證淨，曰：『世尊之法為善說、現見、不時、來見、引導、智者應自知。』汝自思於法具此證淨，則苦受將忽止。</p>
        <p>居士！若於僧成就不信之無聞異生，身壞命終後，生於惡生、惡趣、墮處、地獄。汝於僧，則無如是不信。居士！汝於僧具證淨，曰：『世尊之聲聞眾為妙行者、世尊之聲聞眾為直行者、世尊之聲聞眾為應理行者、世尊之聲聞眾為和敬行者，此謂四雙八輩。世尊之聲聞眾為應請、極應請、應供養、應合掌、世間無上福田。』汝自思於僧具證淨，則苦受將忽止。</p>
        <p>居士！若成就破戒之無聞異生，身壞命終後，生於惡生、惡趣、墮處、地獄。汝無如是破戒。居士！汝於聖者之所樂不破、不穿、不雜、不穢，離脫，智者所讚，不執取，能發三摩地之戒，汝自思具聖者之所樂此戒，則苦受將忽止。</p>
        <p>居士！若成就邪見之無聞異生，身壞命終後，生於惡生、惡趣、墮處、地獄。汝無如是邪見。居士！汝具正見，汝自思此正見，則苦受將忽止。</p>
        <p>居士！若成就邪思惟之無聞異生，身壞命終後，生於惡生、惡趣、墮處、地獄。汝無如是邪思惟。居士，汝具正思惟，汝自思具此正思惟，則苦受將忽止。</p>
        <p><ref cRef="PTS.S.5.383"/>一二</p>
        <p>居士！若成就邪語之無聞異生，身壞命終後，生於惡生、惡趣、墮處、地獄。汝無如是邪語。居士！汝具正語，汝自思具此正語，則苦受將忽止。</p>
        <p>居士！若成就邪業之無聞異生，身壞命終後，生於惡生、惡趣、墮處、地獄。汝無如是邪業。居士！汝具正業，汝自思具此正業，則苦受將忽止。</p>
        <p>居士！若成就邪命之無聞異生，身壞命終後，生於惡生、惡趣、墮處、地獄。汝無如是邪命。居士！汝具正命，汝自思具此正命，則苦受將忽止。</p>
        <p>居士！若成就邪精進之無聞異生，身壞命終後，生於惡生、惡趣、墮處、地獄。汝無如是邪精進。居士！汝具正精進，汝自思具此正精進，則苦受將忽止。</p>
        <p>居士！若成就邪念之無聞異生，身壞命終後，生於惡生、惡趣、墮處、地獄。汝無如是邪念。居士！汝具正念，汝自思具此正念，則苦受將忽止。</p>
        <p>居士！若成就邪定之無聞異生，身壞命終後，生於惡生、惡趣、墮處、地獄。汝無如是邪定。居士！汝具正定，汝自思具此正定，則苦受將忽止。</p>
        <p><ref cRef="PTS.S.5.384"/>一八</p>
        <p>居士！若成就邪智之無聞異生，身壞命終後，生於惡生、惡趣、墮處、地獄。汝無如是邪智。居士！汝具正智，汝自思具此正智，則苦受將忽止。</p>
        <p>居士！若成就邪解脫之無聞異生，身壞命終後，生於惡生、惡趣、墮處、地獄。汝無如是邪解脫。居士！汝具正解脫，汝自思具此正解脫，則苦受將忽止。」</p>
        <p>時，給孤獨居士之苦受忽止。</p>
        <p>時，給孤獨居士向具壽舍利弗與具壽阿難，自將釜中飲食予以供養。</p>
        <p>時，給孤獨居士見具壽舍利弗食訖，手離鉢，乃取一低床几，坐於一面。</p>
        <p>時，具壽舍利弗對坐於一面之給孤獨居士，以此偈隨喜：</p>
        <j>
            <s>於如來之信心</s>
            <s>於不動善安立</s>
            <s>稱讚聖者之樂</s>
            <s>於戒當自善持</s>
            <s>於僧伽生信樂</s>
            <s>於所見之直人</s>
            <s>其活命為不空</s>
            <s>得名之為不貧</s>
            <s>故賢者僅以佛</s>
            <s>念念持佛之教</s>
            <s>精勤信心持戒</s>
            <s>勉勵淨信法見</s>
        </j>
        <p>時，具壽舍利弗以此偈隨喜給孤獨居士，乃從座而起離去。</p>
        <p><ref cRef="PTS.S.5.385"/>二五</p>
        <p>時，具壽阿難來至世尊住處，至已，禮敬世尊，坐於一面。時，世尊言坐於一面之具壽阿難曰：</p>
        <p>「阿難！汝晨朝由何處來耶？」</p>
        <p>「大德！具壽舍利弗對給孤獨居士作如是教誡。」</p>
        <p>「阿難！舍利弗為賢者、大慧者，所以以四預流支予分別十相。」</p>
    </body>
    <notes/>
    <ps/>
    <notes>
        <note n="1">雜阿含三七．一〇（大正藏二．二六九c）。</note>
    </notes>
</doc>
