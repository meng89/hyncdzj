<doc>
    <meta/>
    <body>
        <head>
            〔三〇〕第十　離車
            <a n="1"/>
        </head>
        <p>一時，世尊住毘舍離城大林重閣講堂。</p>
        <p>時，離車大臣難陀來至世尊住處，至已，禮敬世尊，坐於一面，時，世尊言坐於一面之離車大臣難陀曰：</p>
        <p><ref cRef="PTS.S.5.390"/>「難陀！成就四法之聖弟子，為得預流，墮法滅、決定、趣向等覺。以何為四法耶？</p>
        <p>難陀！於此有聖弟子，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。</p>
        <p>難陀！成就此四法之聖弟子，為得預流，墮法滅、決定、趣向等覺。</p>
        <p>難陀！又，成就此四法之聖弟子，與天、人之壽相應，與天、人之色相應，與天、人之樂相應，與天、人之稱相應，與天、人之增上力相應。</p>
        <p>難陀！此非我聞於他之沙門、婆羅門所說之，乃我自知、自見、自悟而說。」</p>
        <p>如是說時，有一男子對離車大臣難陀曰——</p>
        <p>「大德！是沐浴之時矣。」</p>
        <p>〔難陀答曰：〕「無須於外面之沐浴，以內自之沐浴為已足。此乃謂於世尊之信心。」</p>
    </body>
    <notes/>
    <ps/>
    <notes>
        <note n="1">雜阿含三〇．四（大正藏二．二一三c）。</note>
    </notes>
</doc>
