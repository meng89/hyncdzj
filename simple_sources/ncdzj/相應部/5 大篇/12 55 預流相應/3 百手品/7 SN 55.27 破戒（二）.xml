<doc type="for_machine">
    <body>
        <head>
            〔二七〕第七　破戒
            <ewn>
                <a/>
                <note>雜阿含三七．九（大正藏二．二六九b）。</note>
            </ewn>
            （二）
        </head>
        <p>舍衛城因緣。</p>
        <p>其時，給孤獨居士因疾病而重患困苦。</p>
        <p>時，給孤獨居士告一男子曰：</p>
        <p>「男子！往具壽阿難住處，至已，以我語向具壽阿難之足行頭面禮曰：『大德！給孤獨居士因疾病而重患困苦，彼向具壽阿難之足行頭面禮。』又曰：『大德！願具壽阿難能來給孤獨居士住處，以哀愍故。』」</p>
        <p>「唯唯！大德！」</p>
        <p>彼男子應諾給孤獨居士，往具壽阿難住處，至已，禮敬具壽阿難，坐於一面。</p>
        <p>坐於一面之彼男子白具壽阿難曰：</p>
        <p>「大德！給孤獨居士因疾病而重患困苦，彼向具壽阿難之足行頭面禮。又曰：『大德！願具壽阿難能來給孤獨居士住處，以哀愍故。』」</p>
        <p>具壽阿難默然許諾。</p>
        <p>時，具壽阿難晨朝時分著下衣、持衣鉢，往給孤獨居士住處。至已，就所設座。坐已，具壽阿難言給孤獨居士曰：</p>
        <p>「居士！能忍否？可耐否？苦受退而不進，知減退而不知增進否？」</p>
        <p><ref cRef="PTS.S.5.386"/>「大德！難忍、難耐，痛苦有進無退、知增進而不知減退。」</p>
        <p>「居士！於成就四法之無聞異生，有驚懼、怖畏之後世，故畏命終。以何為四法耶？</p>
        <p>居士！於此有無聞之異生，於佛成就不信，又自思於佛具此不信故，有驚懼、怖畏之後世，故畏命終。</p>
        <p>居士！又無聞之異生，於法成就不信，又自思於法具此不信故，有驚懼、怖畏之後世，故畏命終。</p>
        <p>居士！又無聞之異生，於僧成就不信，又自思於僧具此不信故，有驚懼、怖畏之後世，故畏命終。</p>
        <p>居士！又無聞之異生，成就破戒，又自思具此破戒故，有驚懼、怖畏之後世，故畏命終。</p>
        <p>居士！對此四法成就之無聞異生，有驚懼、怖畏之後世，故畏命終。</p>
        <p>居士！於成就四法之有聞聖弟子，無驚懼、怖畏之後世，故不畏命終。以何為四法耶？</p>
        <p>居士！於此有聞之聖弟子，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』又自思於佛具此證淨故，無驚懼、怖畏之後世，故不畏命終。</p>
        <p>居士！又有聞之聖弟子，於法……於僧……於聖者之所樂不破、不穿、不雜、<ref cRef="PTS.S.5.387"/>不穢，離脫，智者所讚，成就不執取之戒。又自思具聖者所樂之戒故，無驚懼、怖畏之後世，故不畏命終。</p>
        <p>居士！對此四法成就之聖弟子，無驚懼、怖畏之後世故，不畏命終。」</p>
        <p>「大德阿難！我不畏懼。云何而畏耶？大德！我於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……大德！在家和敬之戒，世尊之所說，我自觀未少有所缺。」</p>
        <p>「居士！幸哉！居士！福哉！居士！汝當記別為預流果。」</p>
    </body>
    <ps></ps>
</doc>
