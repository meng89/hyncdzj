<doc>
    <meta/>
    <body>
        <head>
            〔四一〕第一　潤澤
            <a n="1"/>
            （一）
        </head>
        <p>「諸比丘！福德潤澤、善潤澤、安樂食有四種，以何為四耶？</p>
        <p>諸比丘！於此有聖弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』此為福德潤澤、安樂食之第一。</p>
        <p>諸比丘！又，聖弟子於法……於僧……於聖者之所樂不破、不穿、不雜、不穢，離脫，智者所讚，不執取，成就能發三摩地之戒。此為福德潤澤、善潤澤、安樂食之第四。</p>
        <p><ref cRef="PTS.S.5.400"/>諸比丘！福德潤澤、善潤澤、安樂食有此四種。</p>
        <p>諸比丘！稱量成就此四種福德潤澤、善潤澤之聖弟子之福德，彼成就如是量之福德潤澤、善潤澤、安樂食，其稱量是為不易。謂入無數無量大福德聚之數。</p>
        <p>諸比丘！譬如稱量大海水，以幾瓶、幾百瓶、幾千瓶、幾百千瓶之稱量，是為不易。謂入無數無量大水聚之數。諸比丘！如是稱量成就此四種福德潤澤、善潤澤之聖弟子之福德，彼成就如是量之福德潤澤、善潤澤、安樂食，其稱量實不易。謂入無數無量大福德聚之數。」</p>
        <p>世尊如是說示。善逝如是說已，師更說曰<a n="2"/>：</p>
        <j>
            <s>大海洋為無量</s>
            <s>藏寶有大怖畏</s>
            <s>人皆用諸河川</s>
            <s>廣注入於大海</s>
            <s>飲食衣牀座具</s>
            <s>施智者亦似此</s>
            <s>入此福德之流</s>
            <s>如川流之入海</s>
        </j>
    </body>
    <notes/>
    <ps/>
    <notes>
        <note n="1">雜阿含三〇．一二（大正藏二．二一五a）。</note>
        <note n="2">次偈出增支部四集第五一經。</note>
    </notes>
</doc>
