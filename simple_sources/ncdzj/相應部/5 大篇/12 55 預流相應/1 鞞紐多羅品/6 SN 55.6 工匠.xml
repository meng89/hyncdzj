<doc>
    <meta/>
    <body>
        <head>
            〔六〕第六
            <a n="1"/>
            工匠
        </head>
        <p>舍衛城因緣。</p>
        <p>其時，眾多之比丘作世尊之衣，思念：「於三月後，世尊將整衣出外遊行。」</p>
        <p>其時，有工匠<a n="2"/>梨師達多與富蘭那，因所需要而住於薩道卡（Sadhuka）村。工匠梨師達多與富蘭那聞說：「眾多之比丘為世尊做衣服，思念：『於三月後，世尊將整衣出外遊行』。」</p>
        <p>時工匠梨師達多與富蘭那令一男子佇立一旁，并告之曰：</p>
        <p>「男子！汝若見世尊、應供、正等覺者到來，即告我等。」</p>
        <p>彼男子佇立二三日，始見世尊由遠方來，見已，來至工匠梨師達多與富蘭那住處。至已，向工匠梨師達多與富蘭那曰：</p>
        <p>「大德！世尊、應供、正等覺者來矣。」</p>
        <p>時，工匠梨師達多與富蘭那，來至世尊住處。至已，敬禮世尊，隨從於世尊之後。</p>
        <p>時，世尊離道路來至一樹下。至已，就坐設座。工匠梨師達多與富蘭那，再次<ref cRef="PTS.S.5.349"/>敬禮世尊，坐於一面。坐於一面之工匠梨師達多與富蘭那，白世尊曰：</p>
        <p>「大德！聞世尊離舍衛城欲往拘薩羅遊行時，以世尊遠離我等而不悅、有憂。大德！聞世尊離舍衛城至拘薩羅遊行時，以世尊遠離我等而不悅、有憂。</p>
        <p>大德！聞世尊離拘薩羅欲往摩羅遊行時，以世尊遠離我等而不悅、有憂。大德！聞世尊離拘薩羅遊行至摩羅時，以世尊遠離我等而不悅、有憂。</p>
        <p>大德！聞世尊由摩羅遊行欲往跋耆時，以世尊遠離我等而不悅、有憂。大德！聞世尊由摩羅遊行至跋耆時，以世尊遠離我等而不悅、有憂。</p>
        <p>大德！聞世尊由跋耆遊行欲往伽尸時，以世尊遠離我等而不悅、有憂。大德！聞世尊由跋耆遊行至伽尸時，以世尊遠離我等而不悅、有憂。</p>
        <p><ref cRef="PTS.S.5.350"/>一二</p>
        <p>大德！聞世尊由伽尸遊行欲往摩竭陀時，以世尊遠離我等而不悅、有憂。大德！聞世尊由伽尸遊行至摩竭陀時，以世尊遠離我等而不悅、有憂。</p>
        <p>大德！聞世尊由摩竭陀遊行欲往伽尸時，以世尊接近我等，歡悅而喜。大德！聞世尊由摩竭陀遊行至伽尸時，以世尊接近我等，歡悅而喜。</p>
        <p>大德！聞世尊由伽尸……至跋耆……乃至……</p>
        <p>……由跋耆……至摩羅……乃至……</p>
        <p>……由摩羅……至拘薩羅……乃至……</p>
        <p>大德！聞世尊由拘薩羅遊行往舍衛城時，以世尊接近我等，歡悅而喜。大德！聞世尊住舍衛城祇樹林給孤獨園時，以世尊接近我等，大悅而大喜。」</p>
        <p>「工匠！然則在家為憒撓，是塵垢處；出家為空閑。工匠！應勿放逸。」</p>
        <p>「大德！比我等之憒撓，更為憒撓、更憒撓之類尚有。」</p>
        <p><ref cRef="PTS.S.5.351"/>「工匠！何為比汝等之憒撓，更為憒撓、更憒撓之類耶？」</p>
        <p>「大德！拘薩羅王波斯匿欲往遊園時，我等調御拘薩羅王波斯匿乘用之象，并將拘薩羅王波斯匿可愛可意之宮女，載之一人在前、一人在後。大德！彼姊妹有如是香，猶如掀開之香篋、亦如香莊嚴之王女。大德！彼姊妹若是身觸則如綿，猶如綿花、亦如生長於安樂之王女。大德！其時，應護象，應護彼姊妹，自亦應相護。</p>
        <p>大德！我等於彼姊妹，并不認有起惡心。大德！然此憒撓為比〔在家〕更為憒撓、更憒撓之類。」</p>
        <p>「工匠！然而在家為憒撓，是塵垢處；出家為空閑。工匠！應勿放逸。</p>
        <p>工匠！聖弟子成就四法者，則為預流，墮法滅、決定、趣向等覺。以何為四法耶？</p>
        <p>工匠！於此有聖弟子，於佛成就證淨，謂：『彼世尊為應供、正等覺、明行足、善逝、世間解、無上士、調御丈夫、天人師、佛、世尊』。</p>
        <p>於法……於僧……</p>
        <p>以離慳吝、垢穢之心於家而住，常布施、自布施。以棄捨為喜，於乞應施，以布施、以部分布施為喜。</p>
        <p><ref cRef="PTS.S.5.352"/>工匠！聖弟子對此四法成就者，則為預流，墮法滅、決定、趣向等覺。</p>
        <p>工匠！汝等於佛成就證淨，謂：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』</p>
        <p>於法……於僧……</p>
        <p>在家如有少分之施物者，則皆於具戒者、善法者，無有差別<a n="3"/>。</p>
        <p>工匠！於汝等之意云何？於布施，與汝等同等者，於拘薩羅國中有若干耶？」</p>
        <p>「大德！幸哉！福哉！世尊如是對我等之示知。」</p>
    </body>
    <notes/>
    <ps/>
    <notes>
        <note n="1">雜阿含三〇．三一（大正藏二．二一八c）。</note>
        <note n="2">「工匠」，此原語 thapati 有異解，今依原註（協會本三．七九頁）vaddhaki jeṭṭhako。</note>
        <note n="3">「無有差別」，沒有「此是我們的，那是諸比丘的」之分別，其義為一切皆是布施物。</note>
    </notes>
</doc>
