<doc type="for_machine">
    <body>
        <head>
            〔一〕第一　王
            <ewn>
                <a/>
                <note>雜阿含三〇．六（大正藏二．二一四a）。</note>
            </ewn>
        </head>
        <p>舍衛城。</p>
        <p>「諸比丘！轉輪王主宰四洲，予以統治，身壞命終後，生善趣、天世，為忉利天之朋輩。於歡喜園為天女眾所圍遶，天之五欲豐足全備而住，但亦四法不得成就，不能解脫地獄，不能解脫畜生，不能解脫餓鬼趣，不能解脫惡生、惡趣、墮處。</p>
        <p>諸比丘！聖弟子依摶食而活，著弊壞衣，然成就四法，於解脫地獄，於解脫畜生，於解脫餓鬼趣，於解脫惡生、惡趣、墮處。何為四法耶？</p>
        <p><ref cRef="PTS.S.5.343"/>五</p>
        <p>諸比丘！此處有聖弟子，於佛成就證淨，曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊也。』</p>
        <p>於法成就證淨，曰：『世尊之法為善說、現見、不時、來見、引導、智者應自知也。』</p>
        <p>於僧成就證淨，曰：『世尊之聲聞眾為妙行者，世尊之聲聞眾為直行者，世尊之聲聞眾為應理行者，世尊之聲聞眾，為和敬行者，謂四雙八輩者是。世尊之聲聞眾，為應請、極應請、應供養、應合掌、世間無上福田。』</p>
        <p>對聖者之所樂不破、不穿、不雜、不穢，離脫，智者所讚，不執取，成就能發三摩地之戒。</p>
        <p>此乃成就四法。</p>
        <p>諸比丘！於獲得四洲及獲得四法，獲得四洲是不及獲得四法之十六分之一。」</p>
    </body>
    <ps></ps>
</doc>
