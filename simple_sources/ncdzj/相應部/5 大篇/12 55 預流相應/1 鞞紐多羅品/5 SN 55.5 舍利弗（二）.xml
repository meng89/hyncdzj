<doc type="for_machine">
    <body>
        <head>
            〔五〕第五　舍利弗
            <ewn>
                <a/>
                <note>雜阿含三〇．一四（大正藏二．二一五b）。</note>
            </ewn>
            （二）
        </head>
        <p>時，具壽舍利弗來至世尊住處。至已，敬禮世尊，坐於一面。時世尊對坐於一面之具壽舍利弗曰：</p>
        <p>「舍利弗！預流支、預流支之謂者，舍利弗！以何為預流支耶？」</p>
        <p>「大德！親近善士為預流支，聽聞正法為預流支，如理作意為預流支，法隨法行為預流支。」</p>
        <p>「善哉！舍利弗！善哉！舍利弗！親近善士為預流支，聽聞正法為預流支，如理作意為預流支，法隨法行為預流支。</p>
        <p>舍利弗！謂流、流者，舍利弗！以何為流耶？」</p>
        <p>「大德！八支聖道為流也，謂：正見、正思惟、正語、正業、正命、正精進、正念、正定是。」</p>
        <p>「善哉、善哉！舍利弗！八支聖道為流，謂：正見、正思惟、正語、正業、正命正精住、正念、正定是。</p>
        <p><ref cRef="PTS.S.5.348"/>五</p>
        <p>舍利弗！謂預流者、預流者，舍利弗！以何為預流者耶？」</p>
        <p>「大德！成就此八支聖道者，名之為預流者，某甲名、某甲姓之具壽。」</p>
        <p>「善哉！善哉！舍利弗！成就此八支聖道者，名之為預流者，某甲名、某甲姓之具壽。」</p>
    </body>
    <ps></ps>
</doc>
