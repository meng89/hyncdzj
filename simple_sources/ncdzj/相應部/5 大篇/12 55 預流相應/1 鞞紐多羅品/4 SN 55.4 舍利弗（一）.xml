<doc type="for_machine">
    <body>
        <head>
            〔四〕第四　舍利弗
            <ewn>
                <a/>
                <note>雜阿含三〇．一五（大正藏二．二一五c）。</note>
            </ewn>
            （一）
        </head>
        <p>一時，具壽舍利弗與具壽阿難，住舍衛城祇樹林給孤獨園。</p>
        <p>時，具壽阿難於夕時分由宴默起，至具壽舍利弗住處，至已，與具壽舍利弗俱相交談慶慰、歡喜、感銘之語後，坐於一面。坐於一面之具壽阿難，言具壽舍利弗曰：</p>
        <p>「友舍利弗！對依何法成就之彼眾生，世尊予以作『是預流，墮法滅、決定、趣向等覺』記別耶？」</p>
        <p><ref cRef="PTS.S.5.347"/>「友！對依四法成就之彼眾生，世尊予作『是預流，墮法滅、決定、趣向等覺』之記別。何為四法耶？</p>
        <p>友！於此有聖弟子，於佛成就證淨，謂：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。於法……於僧……對聖者之所樂不破、不穿、不雜、不穢，離脫，智者所讚，不執取，成就能發三摩地之戒。』</p>
        <p>友！對依此四法成就之彼眾生，世尊予作：『是預流，墮法滅、決定、趣向等覺』之記別。」</p>
    </body>
    <ps></ps>
</doc>
