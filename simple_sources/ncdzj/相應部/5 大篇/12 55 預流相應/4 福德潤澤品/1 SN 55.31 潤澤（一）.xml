<doc type="for_machine">
    <body>
        <head>
            〔三一〕第一　潤澤
            <ewn>
                <a/>
                <note>雜阿含三〇．九（大正藏二．二一四c），四一．一一（大正藏二．二九九a）。</note>
            </ewn>
            （一）
        </head>
        <p>舍衛城因緣。</p>
        <p>「諸比丘！有四種福德潤澤、善潤澤、安樂食。以何為四耶？</p>
        <p>諸比丘！於此處聖弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』</p>
        <p>此為第一之福德潤澤、善潤澤、安樂食。</p>
        <p>諸比丘！又，聖弟子於法成就證淨，而曰：『世尊之法為善說、現見、不時、來見、引導、智者應自知。』</p>
        <p>此為第二之福德潤澤、善潤澤、安樂食。</p>
        <p>諸比丘！又，聖弟子於僧成就證淨，而曰：『世尊之聲聞眾為妙行者、世尊之聲聞眾為直行者、世尊之聲聞眾為應理行者、世尊之聲聞眾為和敬行者，謂四雙八輩。世尊之聲聞眾為應請、極應請、應供養、應合掌、世間無上福田。』</p>
        <p>此為第三之福德潤澤、善潤澤、安樂食。</p>
        <p>諸比丘！又，聖弟子於聖者之所樂不破、不穿、不雜、不穢，離脫，智者所讚，不執取，成就能發三摩地之戒。</p>
        <p>諸比丘！此為第四之福德潤澤、善潤澤、安樂食。」</p>
    </body>
    <ps></ps>
</doc>
