<doc type="for_machine">
    <body>
        <head>
            〔三六〕第六　朋輩
            <ewn>
                <a/>
                <note>雜阿含經四一．四（大正藏二．二九八b）。</note>
            </ewn>
        </head>
        <p>「諸比丘！若成就四法者，諸天歡喜，而稱說為朋輩。何者為四耶？</p>
        <p>諸比丘！此處有聖弟子，於佛成就證淨，曰：『彼世尊是應供、正等覺者、明行足、善逝、世間解、無上士、調御丈夫、天人師、佛、世尊。』彼諸天於佛成就證淨，此處歿後，往生彼處者，如是思惟：『我等於佛成就證淨，於彼處歿，而生來此處，聖弟子亦如是，於佛成就證淨，當來<ewn><a/><note>「來」，原本及暹羅本俱作 ehi ti（ehiti），改為 ehiti（eti）之未來形。原本其語之前之 hoti 是衍字。</note></ewn>諸天之處。』</p>
        <p>諸比丘！又於法……於僧……</p>
        <p>成就聖者所樂不破、〔不穿、不雜、不穢、離脫、智者所讚、不可執取、〕能發三摩地之戒。諸天成就聖者所樂戒，於此處歿，往生彼處者，如是思惟：『我等成就聖者所樂之戒，於彼此處歿，來生此處，聖弟子亦如是，成就聖者所樂之戒，當來諸天之處。』</p>
        <p>諸比丘！成就此四法者，諸天歡喜，稱說為朋輩。」</p>
    </body>
    <ps></ps>
</doc>
