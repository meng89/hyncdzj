<doc type="for_machine">
    <body>
        <head>
            〔三九〕第九　沙陀
            <ewn>
                <a/>
                <note>雜阿含三七．一四（大正藏二．二七〇七b）。</note>
            </ewn>
        </head>
        <p>一時，世尊住釋氏國迦毘羅衛城尼拘律園。</p>
        <p>時，世尊於晨朝時分，著下衣、持衣鉢，去往釋女沙陀住宅，至已，就所設座。</p>
        <p>時，釋女沙陀來至世尊住處，至已，禮敬世尊，坐於一面。時世尊對坐於一面之釋女沙陀曰：</p>
        <p>「沙陀！成就四法之聖女弟子，得預流，墮法滅、決定、趣向等覺。以何為四法耶？</p>
        <p>沙陀！於此有聖女弟子，於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧…<ref cRef="PTS.S.5.397"/>…以離慳吝垢穢之心住於家，常施、親手施、喜棄捨、應乞、喜於分布布施。</p>
        <p>沙陀！成就此四法之聖女弟子，得預流，墮法滅、決定、趣向等覺。」</p>
        <p>「大德！世尊所說之此四預流支之法，於我為有，我亦與此法俱。大德！我於佛成就證淨，而曰：『彼世尊為應供、正等覺、明行足、善逝、世間解、無上士、調御丈夫、天人師、佛、世尊。』於法……於僧……於家若有少分之應施物者，則皆於具戒善法者無差別。」</p>
        <p>「沙陀！幸哉！沙陀！福哉！沙陀！汝當記別為預流果。」</p>
    </body>
    <ps></ps>
</doc>
