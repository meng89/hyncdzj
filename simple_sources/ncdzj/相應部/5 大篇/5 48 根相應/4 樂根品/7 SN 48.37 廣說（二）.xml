<doc type="for_machine">
    <body>
        <head>
            〔三七〕第七　廣說（二）
        </head>
        <p>「諸比丘！有五根。以何為五根耶？〔謂：〕樂根、苦根、喜根、憂根、捨根是。</p>
        <p><ref cRef="PTS.S.5.210"/>三</p>
        <p>諸比丘！以何為樂根耶？</p>
        <p>諸比丘！身樂、身悅、身觸所生之樂、悅之所受，諸比丘！此名為樂根。</p>
        <p>諸比丘！以何為苦根耶？</p>
        <p>諸比丘！身苦、身不悅、身觸所生之苦、不悅之所受，諸比丘！此名為苦根。</p>
        <p>諸比丘！以何為喜根耶？</p>
        <p>諸比丘！意樂、意悅、意觸所生之樂、悅之所受，諸比丘！此名為喜根。</p>
        <p>諸比丘！以何為憂根耶？</p>
        <p>諸比丘！意苦、意不悅、意觸所生之苦、不悅之所受，諸比丘！此名之為憂根。</p>
        <p>諸比丘！以何為捨根耶？</p>
        <p>諸比丘！身或意之非悅、非不悅之所受，諸比丘！此名為捨根。</p>
        <p>諸比丘！此中，樂根與喜根可視為樂受；諸比丘！此中，苦根與憂根可視為苦受；諸比丘！此中，捨根可視為非苦非樂受。</p>
        <p>諸比丘！此是五根。」</p>
    </body>
    <ps></ps>
</doc>
