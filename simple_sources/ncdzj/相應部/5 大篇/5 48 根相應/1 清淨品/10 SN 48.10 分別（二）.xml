<doc type="for_machine">
    <body>
        <head>
            〔一〇〕第十　分別
            <ewn>
                <a/>
                <note>參照前經。</note>
            </ewn>
            （二）
        </head>
        <p>「諸比丘，有五根。以何為五根耶？謂：信根、精進根、念根、定根、慧根是。</p>
        <p>諸比丘！以何為信根耶？</p>
        <p>諸比丘！於此，聖弟子有信，堅信如來之菩提：如是，彼世尊為應供、正等覺、明行足、善逝、世間解、無上士、調御丈夫、天人師、佛、世尊。</p>
        <p>諸比丘！此名為信根。</p>
        <p><ref cRef="PTS.S.5.198"/>四</p>
        <p>諸比丘！以何為精進根耶？</p>
        <p>諸比丘！於此，聖弟子發勤而住，為斷諸不善法、具足諸善法，努力、勇健堅固，於諸善法不捨於軛。彼對未生之惡不善法，使之不生，生欲、精進、發勤、策勵於心；對已生之惡不善法，為使斷，生欲、精進、發勤、策勵於心；對未生之善法，使之生，生欲、精進、發勤、策勵於心；對已生之善法，為使住、不忘失、倍增、廣大、修習、圓滿，生欲、精進、發勤、策勵於心。</p>
        <p>諸比丘！此名為精進根。</p>
        <p>諸比丘！以何為念根耶？</p>
        <p>諸比丘！於此，聖弟子有念、成就最勝之念慧，對久前之所作、久前之所說，憶念、隨念。彼於身觀身……於受……於心……於法觀法，熱誠、正知、正念，對世間之貪憂調伏而住。</p>
        <p>諸比丘！此名為念根。</p>
        <p>諸比丘！以何為定根耶？</p>
        <p>諸比丘！於此，聖弟子以捨為所緣，得定、得心一趣。彼離諸欲、離諸不善法，有尋有伺，對由離生喜與樂之初靜慮，具足而住。尋伺靜寂故，成內淨、心一趣，無尋無伺，對由定生喜與樂之第二靜慮，具足而住。離喜故，住於捨，對正念、正知之樂，於身正受，如諸聖者之所宣說，對捨與念樂住之第三靜慮，具足而住。斷樂、斷苦故，及先已滅憂與喜故，對捨念清淨之第四靜慮，具足而住。</p>
        <p>諸比丘！此名為定根。</p>
        <p><ref cRef="PTS.S.5.199"/>七</p>
        <p>諸比丘！以何為慧根耶？</p>
        <p>諸比丘！於此有聖弟子，有智慧、聖，決擇而正順苦盡，成就生滅慧。彼對此苦如實了知，此苦集如實了知，此苦滅如實了知，此如實了知順苦滅道。</p>
        <p>諸比丘！此名為慧根。</p>
        <p>諸比丘！此為五根。」</p>
    </body>
    <ps></ps>
</doc>
