<doc type="for_machine">
    <body>
        <head>
            〔九〕第九　分別
            <ewn>
                <a/>
                <note>雜阿含二六．六（大正藏二．一八二b），二六．一四（大正藏二．一八三b）。</note>
            </ewn>
            （一）
        </head>
        <p>「諸比丘，有五根。以何為五根耶？謂：信根、精進根、念根、定根、慧根是。</p>
        <p>諸比丘！以何為信根耶？</p>
        <p>諸比丘！於此，聖弟子有信，對如來之菩提堅信：如是，彼世尊為應供、正等<ref cRef="PTS.S.5.197"/>覺、明行足、善逝、世間解、無上士、調御丈夫、天人師、佛、世尊。</p>
        <p>諸比丘！此名為信根。</p>
        <p>諸比丘！以何為精進根耶？</p>
        <p>諸比丘！於此，聖弟子發勤而住，為斷諸不善法、具足諸善法，努力、勇健堅固，於諸善法不捨軛<ewn><a/><note>不懼辛勞之重擔。</note></ewn>。</p>
        <p>諸比丘！此名為精進根。</p>
        <p>諸比丘！以何為念根耶？</p>
        <p>諸比丘！於此，聖弟子有念、成就最勝之念慧，對長久以前之所作、長久以前之所說，憶念、隨念。</p>
        <p>諸比丘！此名為念根。</p>
        <p>諸比丘！以何為定根耶？</p>
        <p>諸比丘！於此，聖弟子以捨為所緣，得定、得心一趣。</p>
        <p>諸比丘！此名為定根。</p>
        <p>諸比丘！以何為慧根耶？</p>
        <p>諸比丘！於此，聖弟子有智慧、聖、決擇而正順苦盡，成就生滅慧。</p>
        <p>諸比丘！此名為慧根。」</p>
    </body>
    <ps></ps>
</doc>
