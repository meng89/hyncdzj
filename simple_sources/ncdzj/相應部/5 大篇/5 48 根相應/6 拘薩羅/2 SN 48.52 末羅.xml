<doc type="for_machine">
    <body>
        <head>
            〔五二〕第二　末羅
            <ewn>
                <a/>
                <note>雜阿含二六．一三（大正藏二．一八三b），二六．一五（同上二．一八三c）。</note>
            </ewn>
        </head>
        <p>如是我聞。一時，世尊住末羅國一名鬱鞞羅劫波之末羅村。</p>
        <p>於此，世尊告諸比丘曰……乃至……</p>
        <p>「諸比丘！於聖弟子，若尚未生聖智者，則無四根之等住，無四根之安住。諸比丘！於聖弟子，若已生聖智，則有四根之等住，有四根之安住。</p>
        <p>諸比丘！譬如於重閣，尚未建屋頂，則無重簷之等住，無重簷之安住。諸比丘！於重閣若已建屋頂，則有重簷之等住，有重簷之安住。諸比丘！如是於聖弟子，若聖智尚未生，則無四根之等住，無四根之安住。諸比丘！於聖弟子，若聖智已生，<ref cRef="PTS.S.5.229"/>則有四根之等住，有四根之安住。以何為四根耶？信根、精進根、念根、定根是。</p>
        <p>諸比丘！聖弟子若有慧，則隨信等而住，隨精進等而住，隨念等而住，隨定等而住。」</p>
    </body>
    <ps></ps>
</doc>
