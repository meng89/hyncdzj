<doc>
    <meta/>
    <body>
        <head>
            〔五一〕第一　拘薩羅
        </head>
        <p>如是我聞。一時，世尊住拘薩羅國之拘薩羅婆羅門村。</p>
        <p>於此，世尊告諸比丘曰……乃至……</p>
        <p>「諸比丘！譬如於諸傍生中，以師子獸王稱為其最勝，乃依勢力、勢速、勇猛者。諸比丘！如是於諸覺分法中，以慧根稱之為最勝，乃資於菩提者。</p>
        <p>諸比丘！何為覺分法耶？</p>
        <p>諸比丘！信根為覺分法，資於菩提。精進根為覺分法，資於菩提。念根為覺分法，資於菩提。定根為覺分法，資於菩提。慧根為覺分法，資於菩提。</p>
        <p><ref cRef="PTS.S.5.228"/>五</p>
        <p>諸比丘！譬如於諸傍生中，以師子獸王稱之為最勝，乃依勢力、勢速、勇猛者。諸比丘！如是諸覺分法中，以慧根稱之為最勝，乃資於菩提者。」</p>
    </body>
    <notes/>
    <ps/>
    <notes/>
</doc>
