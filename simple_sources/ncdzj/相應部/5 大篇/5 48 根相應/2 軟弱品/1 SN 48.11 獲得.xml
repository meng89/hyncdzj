<doc type="for_machine">
    <body>
        <head>
            〔一一〕第一　獲得
        </head>
        <p>「諸比丘！有五根。以何為五根耶？謂：信根、精進根、念根、定根、慧根是。</p>
        <p>諸比丘！以何為信根耶？</p>
        <p>諸比丘！於此，聖弟子有信，對如來之菩提堅信：如是，彼世尊為應供、正等覺、明行足、善逝、世間解、無上士、調御丈夫、天人師、佛、世尊。</p>
        <p>諸比丘！此名為信根。</p>
        <p>諸比丘！以何為精進根耶？</p>
        <p>諸比丘！依四正勤獲得精進。</p>
        <p>諸比丘！此名為精進根。</p>
        <p><ref cRef="PTS.S.5.200"/>五</p>
        <p>諸比丘！以何為念根耶？</p>
        <p>諸比丘！依四念處獲得念。</p>
        <p>諸比丘！此名為念根。</p>
        <p>諸比丘！以何為定根耶？</p>
        <p>諸比丘！於此，聖弟子以捨為所緣，得定、得心一趣。</p>
        <p>諸比丘！此名為定根。</p>
        <p>諸比丘！以何為慧根耶？</p>
        <p>諸比丘！於此，聖弟子有智慧、聖、決擇而正順苦盡，成就生滅慧。</p>
        <p>諸比丘！此名為慧根。</p>
        <p>諸比丘！以此為五根。」</p>
    </body>
    <ps></ps>
</doc>
