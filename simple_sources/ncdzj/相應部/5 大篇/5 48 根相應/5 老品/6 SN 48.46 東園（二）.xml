<doc type="for_machine">
    <body>
        <head>
            〔四六〕第六　東園（二）
        </head>
        <p>因緣同前</p>
        <p>「諸比丘！對幾何之根修習、多修者，則為漏盡比丘，於悟記別，知生已盡、梵行已立、所作已辦、不再受後有耶？」</p>
        <p>「大德！我等於法，以世尊為根本，以世尊為眼，以世尊為歸趣。大德世尊！願將此所說之義說示，諸比丘當對所聞受持。」</p>
        <p>「諸比丘！然則諦聽，善自作意，我當說。」</p>
        <p>「唯唯！大德！」</p>
        <p>彼諸比丘應世尊。世尊說示曰：</p>
        <p><ref cRef="PTS.S.5.223"/>三</p>
        <p>「諸比丘！對二根之修習多修者，則為漏盡比丘，於悟記別，知生已盡、梵行已立、所作已辦、不再受後有。何為二根耶？</p>
        <p>諸比丘！聖慧與聖解脫是。諸比丘！聖慧即此慧根。諸比丘！聖解脫即此定根。</p>
        <p>諸比丘！對此二根之修習、多修者，則為漏盡比丘，於悟記別，知生已盡、梵行已立、所作已辦、不再受後有。」</p>
    </body>
    <ps></ps>
</doc>
