<doc type="for_machine">
    <body>
        <head>
            〔四七〕第七　東園（三）
        </head>
        <p>因緣同前</p>
        <p>「諸比丘！對幾何之根修習、多修者，則為漏盡比丘，於悟記別，知生已盡、梵行已立、所作已辦、不再受後有耶？」</p>
        <p>「大德！我等於法，以世尊為根本，以世尊為眼，以世尊為歸趣。大德世尊！願將此所說之義說示，諸比丘當將所聞受持。」</p>
        <p>「諸比丘！然則諦聽，善自作意，我當說。」</p>
        <p>「唯唯！大德！」</p>
        <p>彼諸比丘應諾世尊。世尊說示曰：</p>
        <p>「諸比丘！對四根修習、多修者，則為漏盡比丘，於悟記別，知生已盡、梵行已立、所作已辦、不再受後有。何為四根耶？</p>
        <p>精進根、念根、定根、慧根是。</p>
        <p>諸比丘！對此四根修習、多修者，則為漏盡比丘，於悟記別，知生已盡、梵行已立、所作已辦、不再受後有。」</p>
    </body>
    <ps></ps>
</doc>
