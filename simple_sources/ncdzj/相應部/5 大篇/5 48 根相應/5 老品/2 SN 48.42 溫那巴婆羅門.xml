<doc type="for_machine">
    <body>
        <head>
            〔四二〕第二　溫那巴婆羅門
        </head>
        <p>舍衛城。</p>
        <p>時，溫那巴婆羅門至世尊之處。至已，與世尊俱相交談可慶慰、歡喜、感銘之語，而坐於一面。坐於一面之溫那巴婆羅門，白世尊曰：</p>
        <p>「尊瞿曇！五根有異對境，有異行境，對他境互不能領受。以何為五根耶？眼<ref cRef="PTS.S.5.218"/>根、耳根、鼻根、舌根、身根是。尊瞿曇！此五根有異對境，有異行境，對他境互不能領受。以何為歸趣耶？對何之境為領受耶？」</p>
        <p>「婆羅門！五根有異對境，有異行境，對他境互不能領受。以何為五根耶？眼根、耳根、鼻根、舌根、身根是。婆羅門！此五根有異對境，有異行境，對他境互不能領受，以意為歸趣，意領受其境。」</p>
        <p>「尊瞿曇！意以何為歸趣耶？」「婆羅門！意以念為歸趣。」</p>
        <p>「尊瞿曇！念以何為歸趣耶？」「婆羅門！念以解脫為歸趣。」</p>
        <p>「尊瞿曇！解脫以何為歸趣耶？」</p>
        <p>「婆羅門！解脫以涅槃為歸趣？」</p>
        <p>「尊瞿曇！涅槃以何為歸趣耶？」</p>
        <p>「婆羅門！所問過甚矣。所問不能取邊際。婆羅門！梵行立，即入涅槃，趣於涅槃、盡於涅槃。」</p>
        <p>時，婆羅門對世尊之所說，歡喜、隨喜，即由座起，敬禮世尊，行右繞離去。</p>
        <p>時，世尊於溫那巴婆羅門離去未久，告諸比丘曰：</p>
        <p>「諸比丘！譬如於重閣或重閣堂，日出時由東窗照入之光，止於何處耶？」</p>
        <p>「大德！是西壁。」</p>
        <p><ref cRef="PTS.S.5.219"/>一二</p>
        <p>「諸比丘！如是溫那巴婆羅門之於如來，信仰確固，如根之安住、堅固，為沙門、婆羅門、天、魔、梵天，世間之任何人不能奪。諸比丘！溫那巴婆羅門若於此位命終，則無結繫於彼，溫那巴婆羅門將不再還此世。」</p>
    </body>
    <ps></ps>
</doc>
