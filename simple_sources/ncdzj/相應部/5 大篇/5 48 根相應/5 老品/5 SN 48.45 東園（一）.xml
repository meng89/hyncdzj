<doc type="for_machine">
    <body>
        <head>
            〔四五〕第五　東園（一）
        </head>
        <p>如是我聞。一時，世尊住舍衛城東園鹿子母堂。</p>
        <p>於此，世尊告諸比丘曰：</p>
        <p>「諸比丘！對幾何之根修習、多修者，則得成漏盡比丘，於悟記別，對生已盡、梵行已立、所作已辦、不再受後有，得知耶？」</p>
        <p>「大德！我等於法，以世尊為根本，以世尊為眼，以世尊為歸趣，大德世尊！願對此所說之義述示，諸比丘當對所聞受持。」</p>
        <p>「諸比丘！然則且諦聽，善自作意，我當說。」</p>
        <p>「唯唯！大德！」</p>
        <p>彼諸比丘應諾世尊，世尊說示曰：</p>
        <p>「諸比丘！對一根修習、多修者，則為漏盡比丘，於悟記別；知生已盡、梵行已立、所作已辦、再不受後有。何為一根耶？慧根是。</p>
        <p>諸比丘！聖弟子具慧者，則隨住於信、隨住於精進、隨住於念、隨住於定。</p>
        <p>諸比丘！對此一根修習、多修者，則為漏盡比丘，於悟記別，知生已盡、梵行已立、所作已辦、不再受後有。」</p>
    </body>
    <ps></ps>
</doc>
