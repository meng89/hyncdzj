<doc>
    <meta/>
    <body>
        <head>
            〔一〕第一　初清淨
        </head>
        <p>舍衛城。</p>
        <p>「諸比丘！有四靜慮。以何為四靜慮耶？</p>
        <p>諸比丘！於此有比丘，離諸欲、離諸不善法，有尋有伺，於由離生喜與樂之初靜慮具足而住。</p>
        <p>尋伺止息故，則內淨，心則一趣，於由無尋、無伺三摩地，生喜與樂之第二靜慮具足而住。</p>
        <p>離喜故，於捨而住，正念正知、身於樂正受，如諸聖之所宣，有捨與念而住於樂，具足第三靜慮具足而住。</p>
        <p>斷樂斷苦故，滅先之喜與愛故，為不苦不樂、對捨念清淨，具足第四靜慮而住。</p>
        <p>諸比丘！此為四靜慮。</p>
        <p>諸比丘！譬如恆河趣向於東、傾向於東、臨入於東。諸比丘！如是，比丘修習<ref cRef="PTS.S.5.308"/>四靜慮、多修四靜慮者，則趣向涅槃、傾向涅槃、臨入於涅槃。</p>
        <p>諸比丘！比丘云何修習四靜慮、多修四靜慮者，則趣向涅槃、傾向涅槃、臨入於涅槃耶？</p>
        <p>諸比丘！於此有比丘，離諸欲、離諸不善法，有尋有伺，於由離生喜與樂之初靜慮具足而住。</p>
        <p>尋伺止息故……具足第二靜慮……第三靜慮……第四靜慮而住。</p>
        <p>諸比丘！比丘如是修習四靜慮、多修四靜慮者，則趣向涅槃、傾向涅槃、臨入於涅槃。」</p>
        <p>靜慮相應之初清淨經（終）</p>
        <p>如念處（相應）可廣說。</p>
    </body>
    <notes/>
    <ps/>
    <notes/>
</doc>
