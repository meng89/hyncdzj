<doc>
    <meta/>
    <body>
        <head>
            〔四七〕第七　惡行
            <a n="1"/>
        </head>
        <p>時，有一比丘，來詣世尊住處。詣已，敬禮世尊，坐於一面。坐於一面之彼比丘，白世尊曰：</p>
        <p>「大德！願為我略說法要，我聞世尊之法，則獨靜居，不放逸、熱誠、專精而住。」</p>
        <p>「比丘！然則，汝應清淨於善法之初。以何為善法之初耶？</p>
        <p>比丘！汝於此處，當斷身惡行，修習身善行；語……斷意〔惡行、修習意〕善行。比丘！汝斷身惡行，修習身善行，……語……斷意〔惡行、修習意〕善行者，比丘！則汝依於戒、立於戒，修習四念處。以何為四耶？</p>
        <p>比丘！汝於此處，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。</p>
        <p>比丘！汝依於戒、立於戒，如是修習此四念處。比丘！夜來晝去，於汝當期善法之增長，不期損滅。」</p>
        <p>時，彼比丘……了知：諸漏已盡、梵行已立、所作已辦、更不受後有。</p>
        <p>彼比丘成一阿羅漢。</p>
    </body>
    <notes/>
    <ps/>
    <notes>
        <note n="1">參照前經。雜阿含經二四．一一（大正藏二．一七二a）。</note>
    </notes>
</doc>
