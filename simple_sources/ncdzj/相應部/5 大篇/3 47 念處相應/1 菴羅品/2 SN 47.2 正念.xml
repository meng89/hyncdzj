<doc type="for_machine">
    <body>
        <head>
            <ref cRef="PTS.S.5.142"/>
            〔二〕第二　正念
            <ewn>
                <a/>
                <note>雜阿含經二四．六～七（大正藏二．一七一b）。</note>
            </ewn>
            <ewn>
                <a/>
                <note>雜阿含經二四．六【南傳】，～七（大正藏二．一七一b）。</note>
            </ewn>
        </head>
        <p>爾時，世尊住毘舍離國之菴羅園中。</p>
        <p>於此，世尊告諸比丘曰：</p>
        <p>〔「諸比丘！」</p>
        <p>彼諸比丘應諾世尊曰——「大德！」世尊曰：〕</p>
        <p>「諸比丘！比丘應以正念、正知而住，此是我為汝等之教誡。</p>
        <p>諸比丘！云何為比丘之正念耶？</p>
        <p>諸比丘！於此有比丘，於身觀身，熱誠、正知、正念，調伏世間貪憂而住，於受……於心……於法觀法，熱誠、正知、正念，調伏世間貪憂而住。</p>
        <p>諸比丘！如是為比丘之正念。</p>
        <p>諸比丘！云何為比丘之正知耶？</p>
        <p>諸比丘！於此有比丘，進退以正知而作，觀察以正知而作，屈伸以正知而作，持僧伽梨、鉢衣以正知而作，飲食嚐味以正知而作，大小便以正知而作，行住坐臥眠醒語默以正知而作。</p>
        <p>諸比丘！如是為比丘之正知。</p>
        <p>諸比丘！比丘應以正念、正知而住，此即我為汝等之教誡。」</p>
    </body>
    <ps></ps>
</doc>
