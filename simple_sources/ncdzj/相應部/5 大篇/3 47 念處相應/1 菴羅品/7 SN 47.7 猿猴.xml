<doc type="for_machine">
    <body>
        <head>
            〔七〕第七　猿猴
            <ewn>
                <a/>
                <note>雜阿含經二四．一六（大正藏二．一七三b）。</note>
            </ewn>
        </head>
        <p>「諸比丘！於雪山王中有嶮峻之處，為猿猴亦不能往，人亦不能往者。</p>
        <p>諸比丘！於雪山王中有嶮峻之處，為猿猴可往，而人不能往者。</p>
        <p>諸比丘！於雪山王中有平等、可樂之處，猿猴、人均可往。諸比丘！於此獵師於猿猴之路，塗黐以捕捉猿猴。諸比丘！若諸猿猴不愚癡、不輕率者，見其黐則遠避。又，猿猴之愚癡、輕率者，則來以手觸其黐，其手即被捉；欲脫其手，而以第二手相觸，其手亦被捉；為欲脫二手，而以足相觸，其足即被捉；欲脫二手與足，而以第二足相觸，其足即被捉；為欲脫二手足，而以口相觸，其口即被捉。</p>
        <p><ref cRef="PTS.S.5.149"/>六</p>
        <p>諸比丘！如是猿猴五處被捉，呻吟而臥、困窮苦惱，即隨獵師之所欲。諸比丘！獵師得此、即將猿猴<ewn><a/><note>「運猿猴」，原本為 kaṭṭhakataṅgāre 應從暹羅本之 makkaṭaṁ uddharitvā。</note></ewn>隨所欲貫穿運置而去。</p>
        <p>諸比丘！如是，乃遊於非行處、他境界者，諸比丘！是故勿遊於非行處、他境界。諸比丘！若遊於非行處、他境界者，則魔得機緣、得所緣。</p>
        <p>諸比丘！何為比丘之非行處、他境界耶？謂五妙欲是。以何為五耶？</p>
        <p>眼所識之色是可樂、可愛、可意、愛色、引欲、可染；耳所識之聲……鼻所識之香……舌所識之味……身所識之觸是可樂、可愛、可意、愛色、引欲、可染。諸比丘！此為比丘之非行處、他境界。</p>
        <p>諸比丘！應遊於自行處、父母境界。諸比丘！遊於自行處、父母境界者，則魔不得機緣、不得所緣。</p>
        <p>諸比丘！何為比丘之自行處、父母境界耶？謂四念處是。以何為四耶？</p>
        <p>諸比丘！於此有比丘，於身觀身，熱誠、正知、正念，調伏世間之貪憂而住。於受……於心……於法觀法，熱誠、正知、正念，調伏世間之貪憂而住。諸比丘！此為比丘之自行處、父母境界。」</p>
    </body>
    <ps></ps>
</doc>
