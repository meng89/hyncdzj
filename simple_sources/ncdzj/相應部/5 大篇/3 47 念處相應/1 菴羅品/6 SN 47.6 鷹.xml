<doc>
    <meta/>
    <body>
        <head>
            〔六〕第六　鷹
            <a n="1"/>
        </head>
        <p>「諸比丘！於過去世有鷹，忽而襲捉鶉。</p>
        <p>諸比丘！時，鶉被鷹所獲，如是悲嘆云：『我等若遊於非行處、他境界者，則是不祥、福少。我今日若遊於自行處、父母境界者，則鷹雖戰亦不得我。』『鶉！何為汝之自行處、父母境界耶？』『田耕之壟是。』</p>
        <p><ref cRef="PTS.S.5.147"/>五</p>
        <p>諸比丘！時，鷹確信於自力，亦不讓於自力，因以放鶉而言曰：『鶉！去！雖儘往彼處，亦難逃離於我。』</p>
        <p>諸比丘！時，鶉飛往田耕之壟，挺立於大壟之上曰：『鷹來！鷹來！』</p>
        <p>諸比丘！時，鷹確信於自力，不讓於自力，忽而縮其兩翼對鶉襲來。諸比丘！鶉知『鷹力壯向我襲來』乃退縮於彼壟塊中。諸比丘！時，此鷹乃衝撞其胸。</p>
        <p>諸比丘！如是，乃遊於非行處、他境界者。諸比丘！是故勿遊於非行處、他境界。諸比丘！遊於非行處、他境界者，則魔得機緣、得所緣。</p>
        <p>諸比丘！何為比丘之非行處、他境界耶？謂五妙欲是。以何為五耶？</p>
        <p>眼所識之色為可樂、可愛、可意、愛色、引欲、可染；耳所識之聲……鼻所識之香……舌所識之味……身所識之觸為可樂、可愛、可意、愛色、引欲、可染。諸比丘！此為比丘之非行處、他境界者。</p>
        <p>諸比丘！應遊於自行處、父母境界。諸比丘！遊於自行處、父母境界者，則魔不得機緣、不得所緣。</p>
        <p><ref cRef="PTS.S.5.148"/>一二</p>
        <p>諸比丘！何為比丘之自行處、父母境界耶？謂四念處是。以何為四耶？</p>
        <p>諸比丘！此處有比丘，於身觀身，熱誠、正知、正念，調伏世間之貪憂而住。於受……於心……於法觀法，誠熱、正知、正念，調伏世間之貪憂而住。諸比丘！此為比丘之自行處、父母境界。」</p>
    </body>
    <notes/>
    <ps/>
    <notes>
        <note n="1">本生經一六八原典第二卷五九頁。雜阿含經二四、一三（大正藏二．一七三c）。</note>
    </notes>
</doc>
