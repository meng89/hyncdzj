<doc>
    <meta/>
    <body>
        <head>
            〔四〕第四　薩羅
            <a n="1"/>
        </head>
        <p>如是我聞。爾時，世尊住憍薩羅園，薩羅婆羅門村。</p>
        <p>於此，世尊告諸比丘曰：</p>
        <p>「諸比丘！」</p>
        <p>彼諸比丘應諾世尊曰：「大德！」世尊曰：</p>
        <p>「諸比丘！諸新參比丘，出家未久，新接受此法、律者，諸比丘！汝等應勸導使修習四念處而住。以何為四耶？〔當說：〕</p>
        <p>『友等！汝等於身觀身而住，為如實知身，應熱誠、正知、一趣、心清淨、得定、心一境。於受觀受而住，為如實知受，應熱誠、正知、一趣、心清淨、得定、心一境。於心觀心而住，為如實知心，應熱誠、正知、一趣、心清淨、得定、心一境。於法觀法而住，為如實知法，應熱誠、正知、一趣、心清淨、得定、心一境。』</p>
        <p><ref cRef="PTS.S.5.145"/>五</p>
        <p>諸比丘！諸有學比丘，尚未獲得心，以志求無上安穩而住者，於身觀身而住，為徧知於身，熱誠、正知、一趣、心清淨、得定、心一境。於受觀受而住……於心觀心而住……於法觀法而住，為徧知於法，熱誠、正知、一趣、心清淨、得定、心一境。</p>
        <p>諸比丘！諸漏盡之阿羅漢比丘，梵行已立，所作已辦，捨重擔而獲得己利，盡有結之正知解脫者，尚且於身觀身而住，熱誠、正知、一趣、心清淨、得定、心一境，而離身之繫。於受觀受而住……於心觀心而住，於法觀法而住，熱誠、正知、一趣、心清淨、得定、心一境，以離法之繫。</p>
        <p>諸比丘！諸新參比丘之出家未久，新接受此法、律者，亦宜勸導使修習此四念處而住。」</p>
    </body>
    <notes/>
    <ps/>
    <notes>
        <note n="1">雜阿含經二四．一七（大正藏二．一七三c）。</note>
    </notes>
</doc>
