<doc>
    <meta/>
    <body>
        <head>
            〔五〕第五　善聚
            <a n="1"/>
        </head>
        <p>舍衛城……於此，世尊說示曰：——</p>
        <p>「諸比丘！不善聚者即是五蓋，是為正說。諸比丘！純一之不善聚者，即為五蓋。以何為五耶？</p>
        <p><ref cRef="PTS.S.5.146"/>四</p>
        <p>欲貪蓋、瞋蓋、惛眠蓋、掉悔蓋、疑惑蓋是。諸比丘！不善聚者，即此五蓋，是為正說。諸比丘！純一之不善聚者，即此五蓋。</p>
        <p>諸比丘！善聚者即是四念處，是為正說。諸比丘！純一之善聚者，即四念處。以何為四耶？</p>
        <p>諸比丘！於此有比丘，於身觀身，熱誠、正知、正念，調伏世間之貪憂而住。於受……於心……於法觀法，熱誠、正知、正念，調伏世間之貪憂而住。諸比丘！善聚者，即是四念處，是為正說。比丘！純一之善聚者，即此四念處。」</p>
    </body>
    <notes/>
    <ps/>
    <notes>
        <note n="1">雜阿含經二四．七（大正藏二．一七一b）。</note>
    </notes>
</doc>
