<doc>
    <meta/>
    <body>
        <head>
            〔三〕第三　比丘
            <a n="1"/>
        </head>
        <p>爾時，世尊住舍衛城，祇樹林之給孤獨園。</p>
        <p>時，有一比丘，來詣世尊住處。詣已，禮敬世尊，坐於一面。坐於一面之彼比丘白世尊曰：</p>
        <p><ref cRef="PTS.S.5.143"/>三</p>
        <p>「願大德世尊為我略說示法要。我聞世尊之法，獨靜居、不放逸、熱誠、專精而住。」</p>
        <p>「於此有一類之愚人，若如是請我說法者，我則得做思惟。」</p>
        <p>「大德世尊！願為我略說法，我悟世尊所說之義，當為世尊所說之相續者。」</p>
        <p>「比丘！然則汝於善法之初應當清淨，何為善法之初耶？戒之悉皆清淨，與見之正直。比丘！汝若於戒悉皆清淨且得見正直者，比丘！汝則依戒立戒，三重修習四念處。以何為四耶？</p>
        <p>比丘！汝於內，於身觀身，熱誠、正知、正念，調伏世間之貪憂而住；於外，於身觀身，熱誠、正知、正念，調伏世間之貪憂而住；於內外，於身觀身，熱誠、正知、正念，調伏世間之貪憂而住。於內，於受……於外，於受……於內外，於受觀受……乃至……於內，於心……於外，於心……於內外，於心觀心……乃至……於內，於法……於法，於外，於法……於內外，於法觀法，熱誠、正知、正念，調伏世間之貪憂而住。</p>
        <p>比丘！汝依戒立戒，如是修習此四念處者，比丘！汝則可期與日夜俱善法之增長，〔不期〕損滅。」</p>
        <p><ref cRef="PTS.S.5.144"/>六</p>
        <p>時，彼比丘歡喜、隨喜世尊之所說，則從座起，禮敬世尊，右繞離去。</p>
        <p>時，彼比丘獨靜居，不放逸、熱誠、專精而住。善男子以離家而出家之本義，於現法究竟無上之梵行，以自證知、現證、具足而住。知：生已盡、梵行已立、所作已辦、更不受後有。</p>
        <p>彼比丘成為阿羅漢之一。</p>
    </body>
    <notes/>
    <ps/>
    <notes>
        <note n="1">雜阿含經二四．三二（大正藏二．一七六a）。</note>
    </notes>
</doc>
