<doc type="for_machine">
    <body>
        <head>
            〔九〕第九　病
            <ewn>
                <a/>
                <note>長部經典原典第二卷九八頁。</note>
            </ewn>
        </head>
        <p>如是我聞。爾時，世尊住毘舍離國竹林叢中。</p>
        <p>於此，世尊告諸比丘曰：</p>
        <p>「諸比丘！汝等於毘舍離之附近，隨親友、相識、友好而入雨安居，我於此處竹林叢入雨安居。」</p>
        <p>「唯唯！大德！」</p>
        <p>彼諸比丘應諾世尊，乃於毘舍離之附近，隨親友、相識、友好而入雨安居。世尊於竹林叢入雨安居。</p>
        <p>時，世尊入雨安居後，忽起重病，轉為將致死之劇痛。於此，世尊住於正念、正知而不沮喪。</p>
        <p>時，世尊思念：「我若不告隨從、不顧比丘眾而入般涅槃者，則不相稱。我宜<ref cRef="PTS.S.5.153"/>住精勤，降伏此病，以留住壽行。」時，世尊住於精勤，降伏彼病，以留住壽行。</p>
        <p>時，世尊病癒。病癒未久，即出精舍，於精舍後清涼處，設座而坐。</p>
        <p>時，具壽阿難詣世尊住處。詣已，禮敬世尊，坐於一面。坐於一面之具壽阿難白世尊曰：</p>
        <p>「是慶幸事。大德！能忍耐，是慶幸事。大德！世尊足矣。大德！因見世尊病，我身惶懼，四面不明、諸法不辨。大德！但我有少分之安心，世尊未對比丘眾作少分之宣稱，當不為般涅槃。」</p>
        <p>「阿難！比丘眾對我何所須耶？阿難！我說無別內外之法。阿難！於如來法中無有『師』。阿難！若思『我統理比丘眾』、『比丘眾思念恃靠於我』，對於比丘眾應有所宣稱。阿難！然而如來不思『我統理比丘眾』、『比丘眾思念恃靠於我』。阿難！如來更何須對比丘眾有所宣稱耶？</p>
        <p>阿難！我今已經年老衰，加久生之年齡已八十歲。阿難！譬如助行古車之皮紐，阿難！如來之身，亦似為皮紐所助而行。</p>
        <p><ref cRef="PTS.S.5.154"/>九</p>
        <p>阿難！如來不作意一切相、滅一一之受，住於具足無相心三昧時，如來則得安穩。阿難！然而應以自為洲、以自為依處，不以其他為依處；以法為洲、以法為依處，不以其他為依處而住。</p>
        <p>阿難！云何比丘應以自為洲、以自為依處，不以其他為依處；以法為洲、以法為依處，不以其他為依處而住耶？</p>
        <p>阿難！於此有比丘，於身觀身，熱誠、正知、正念，調伏世間之貪憂而住。於受……於心……於法觀法，熱誠、正知、正念，調伏世間之貪憂而住。</p>
        <p>阿難！如是，比丘以自為洲、以自為依處，不以其他為依處；以法為洲、以法為依處，不以其他為依處而住。</p>
        <p>阿難！於今或我滅度後，應以自為洲、以自為依處，不以其他為依處；以法為洲、以法為依處，不以其他為依處，則於勤學（佛法）者中，乃我最上之比丘。」</p>
    </body>
    <ps></ps>
</doc>
