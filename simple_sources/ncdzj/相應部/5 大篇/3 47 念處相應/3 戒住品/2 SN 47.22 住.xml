<doc type="for_machine">
    <body>
        <head>
            〔二二〕第二　住
            <ewn>
                <a/>
                <note>雜阿含經二四．二九～三一（大正藏二．一七五c）。</note>
            </ewn>
            <ewn>
                <a/>
                <note>雜阿含經二四．二九【南傳】，～三一（大正藏二．一七五c）。</note>
            </ewn>
        </head>
        <p>因緣同上</p>
        <p>……坐於一面之具壽跋陀羅，言於具壽阿難曰：</p>
        <p>「友阿難！以何因、何緣，如來般涅槃之後，正法不能久住耶？友阿難！又以何因、何緣，如來般涅槃之後，正法久住耶？」</p>
        <p>「善哉、善哉！友跋陀羅！友跋陀羅！汝之誘導亦善，辯才亦善，所問亦善。友跋陀羅！汝如是問：『友阿難！以何因、何緣，如來般涅槃後，正法不能久住耶？友阿難！又以何因、何緣，如來般涅槃後；正法得久住耶？』」</p>
        <p>「友！如是。」</p>
        <p>「友！因不修習、不多修四念處，故如來般涅槃之後，正法不能久住。友！因修習、多修四念處，故如來般涅槃之後，正法能久住。以何為四耶？</p>
        <p>友！於此有比丘，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。友！因不修習、不多修四念處，故如來般涅槃之後，正法不能久住。友！又因修習、多修四念處，故如來般涅槃之後，正法能久住。」</p>
    </body>
    <ps></ps>
</doc>
