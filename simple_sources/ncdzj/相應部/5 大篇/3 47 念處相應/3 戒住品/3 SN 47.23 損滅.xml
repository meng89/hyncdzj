<doc>
    <meta/>
    <body>
        <head>
            <ref cRef="PTS.S.5.173"/>
            〔二三〕第三　損滅
            <a n="1"/>
        </head>
        <p>巴連弗邑之鷄林精舍</p>
        <p>「友阿難！以何因、何緣，有正法之損滅耶？友阿難！以何因、何緣，有正法之不損滅耶？」</p>
        <p>「善哉、善哉！友跋陀羅！友跋陀羅！汝之誘導亦善，辯才亦善，所問亦善。友跋陀羅！汝如是問：『友阿難！以何因、何緣，有正法之損滅耶？友阿難！以何因、何緣，有正法之不損滅耶？』」</p>
        <p>「友！如是。」</p>
        <p>「友！因不修習、不多修四念處，故有正法之損滅。友！因修習、多修四念處，故有正法之不損滅。何為四念處耶？</p>
        <p>友！於此有比丘，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。友！因不修習、不多修此四念處，故有正法之損滅。友！因修習、多修此四念處，故有正法之不損滅。」</p>
    </body>
    <notes/>
    <ps/>
    <notes>
        <note n="1">雜阿含經二四．二八（大正藏二．一七五b）。</note>
    </notes>
</doc>
