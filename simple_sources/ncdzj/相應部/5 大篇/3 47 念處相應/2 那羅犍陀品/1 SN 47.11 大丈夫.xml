<doc type="for_machine">
    <body>
        <head>
            〔一一〕第一　大丈夫
            <ewn>
                <a/>
                <note>雜阿含經二四．一〇（大正藏二．一七二a）。</note>
            </ewn>
        </head>
        <p>舍衛城因緣。</p>
        <p>時，具壽舍利弗來詣世尊住處。詣已，禮敬世尊，坐於一面。坐於一面之具壽舍利弗，白世尊曰：</p>
        <p>「大德！所云大丈夫，大丈夫者。大德！云何為大丈夫耶？」</p>
        <p>「舍利弗！心解脫故，我稱之為大丈夫；心未解脫者，則不稱為大丈夫。</p>
        <p>舍利弗！何為心解脫耶？</p>
        <p>舍利弗！於此有比丘，於身觀身，熱誠、正知、正念，調伏世間之貪憂而住。彼於身觀身而住，心無所取，而由諸漏離貪解脫。於受……於心……於法觀法，熱誠、正知、正念，調伏世間之貪憂而住。彼於法觀法而住，心無所取，而由諸漏離貪解脫。</p>
        <p>舍利弗！如是而心解脫。舍利弗！心解脫故，我說為大丈夫；心未解脫者，我不說謂為大丈夫。」</p>
    </body>
    <ps></ps>
</doc>
