<doc type="for_machine">
    <body>
        <head>
            〔二〇〕第十　國土
            <ewn>
                <a/>
                <note>雜阿含經二四．一九（大正藏二．一七四b）。</note>
            </ewn>
        </head>
        <p>一時，世尊住孫巴國私伽陀之孫巴村中。</p>
        <p><ref cRef="PTS.S.5.170"/>二</p>
        <p>於此處，世尊告於諸比丘曰：</p>
        <p>「諸比丘！譬如國土〔中〕有第一美女，因國土〔中〕有第一美女，而大眾則雲集。彼國土〔中〕之第一美女，又最善舞、最善歌。諸比丘！國土之第一美女，因能歌舞，則雲集更多之大眾。時，士夫之樂命，不樂死，樂於樂，厭於苦者而來，有人言於彼曰：『士夫！汝持此裝滿油之，通過於大眾與國土〔中〕第一美女之間，又〔另〕一士夫拔劍隨汝之後，若油有少許之撒落，即斷汝之頭。』諸比丘！汝等於意云何耶？彼士夫對其油瓶不作意，以致放逸於外耶？」「不也，大德！」</p>
        <p>「諸比丘！我說此喻，乃為使知其義趣。義趣者，諸比丘！『油滿之瓶』，即身念之增上語是。</p>
        <p>諸比丘！是故，應如是學：我等當修習、多修身念，作為乘、作為地，以隨成，善積習造作。諸比丘！汝等當如是學。」</p>
    </body>
    <ps></ps>
</doc>
