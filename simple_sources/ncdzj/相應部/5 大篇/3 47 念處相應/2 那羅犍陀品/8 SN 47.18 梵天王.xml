<doc type="for_machine">
    <body>
        <head>
            〔一八〕第八　梵天王
            <ewn>
                <a/>
                <note>雜阿含經四四．一二（大正藏二．三二二a）、二四．三（同一七一a），別譯雜阿含經五．一九（同上四一〇b）。</note>
            </ewn>
        </head>
        <p>爾時，世尊於鬱毗羅尼連禪河邊，阿踰波羅尼拘律之樹下，初現等覺而住。</p>
        <p>時，世尊獨居安默，乃生如是心念：</p>
        <p>「此有一乘道，能令眾生清淨、超愁悲、滅苦憂、證得正理、現證涅槃，謂四念處是。以何為四耶？</p>
        <p>比丘於身觀身，熱誠、正知、正念，調伏世間之貪憂而住。於受……於心……於法觀法，熱誠、正知、正念，調伏世間之貪憂而住。</p>
        <p>此是一乘道，能令眾生清淨、超愁悲、滅苦憂、證得正理、現證涅槃，謂四念處是。」</p>
        <p>時，娑婆主梵天以心知世尊之心念，猶如力士屈伸於腕，如是乃速沒於梵天界，而現於世尊之面前。時，娑婆主梵天王，偏袒上衣，向世尊合掌，問於世尊曰：</p>
        <p>「如是世尊！如是善逝！大德！有一乘道，能令眾生清淨、超愁悲、滅苦憂、<ref cRef="PTS.S.5.168"/>證得正理、現證涅槃，謂四念處是。以何為四耶？</p>
        <p>大德！比丘於身觀身，熱誠正知、正念，調伏世間之貪憂而住。於受……於心……於法觀法，熱誠、正知、正念，調伏世間之貪憂而住。</p>
        <p>大德！此一乘道，能令眾生清淨、超愁悲、滅苦憂、證得正理、現證涅槃。謂四念處是。」</p>
        <p>娑婆主梵天王如是說。娑婆主梵天王如是說已，更說：</p>
        <j>
            <s>見生之盡邊</s>
            <s>知一乘之道</s>
            <s>有利益哀愍</s>
            <s>依此道過去</s>
            <s>於未來現在</s>
            <s>當可渡瀑流</s>
        </j>
    </body>
    <ps></ps>
</doc>
