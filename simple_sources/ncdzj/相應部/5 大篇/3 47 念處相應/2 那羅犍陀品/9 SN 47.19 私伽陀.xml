<doc>
    <meta/>
    <body>
        <head>
            〔一九〕第九　私伽陀
            <a n="1"/>
        </head>
        <p>爾時，世尊住孫巴國之私伽陀孫巴村中。</p>
        <p>於此，世尊告諸比丘曰：</p>
        <p>「諸比丘！於過去世有緣幢伎師<a n="2"/>，樹立幡幢而言於弟子迷勒迦曰：『迷勒迦！汝昇幢立於我頭上之竿。』</p>
        <p>諸比丘！彼弟子迷勒迦應諾緣幢伎師曰：『唯唯，吾師！』即昇幢立於乃師頭上之竿。</p>
        <p><ref cRef="PTS.S.5.169"/>三</p>
        <p>諸比丘！時，緣幢伎師言於弟子迷勒迦曰：『迷勒迦！汝護我，我護汝，我等如是相互守持、相互護持，以示伎藝。迨得財利，且得安穩自幡幢而降。』</p>
        <p>諸比丘！如是言已，弟子迷勒迦言於緣幢伎師曰：『吾師！此事不然。吾師！汝須護己，我當自護，我等如是自守、自護以示伎藝，迨得財利，且得安穩自幡幢而降，此乃正理。』」</p>
        <p>世尊更說曰：「猶如弟子迷勒迦對乃師之所言，諸比丘！應以『自護』以修習念處，應以『護他』以修習念處。諸比丘！自護者則護他，護他者則自護。</p>
        <p>諸比丘！云何自護則護他耶？依修習、多修。諸比丘！如是，自護則護他。</p>
        <p>諸比丘！云何護他則自護耶？依於忍辱、無害、慈愛、哀愍。諸比丘！如是，護他則自護。</p>
        <p>諸比丘！以『自護』則應修念處，『護他』則應修念處。諸比丘！自護則護他，護他則自護。」</p>
    </body>
    <notes/>
    <ps/>
    <notes>
        <note n="1">雜阿含經二四．一五（大正藏二．一七三b），有部藥事七（同上二四．三二b）。</note>
        <note n="2">「緣幢伎師」，在竹竿上演典藝之藝人。「幢」若直譯，為「旃陀羅族之竹竿」。用於藝之竿。原註缺。</note>
    </notes>
</doc>
