<doc type="for_machine">
    <body>
        <head>
            <ref cRef="PTS.S.5.159"/>
            〔一二〕第二　那羅犍陀
            <ewn>
                <a/>
                <note>長部經典自歡喜經原典第三卷九九～一〇一頁及一一六頁。雜阿含經一八．九（大正藏二．一三〇c）相當長部經典之固處。</note>
            </ewn>
            <ewn>
                <a/>
                <note>長部經典自歡喜經原典第三卷九九【南傳】，～一〇一頁及一一六頁。雜阿含經一八．九（大正藏二．一三〇c）相當長部經典之固處。</note>
            </ewn>
        </head>
        <p>爾時，世尊住那羅犍陀，賣衣者菴羅園。</p>
        <p>時，具壽舍利弗來詣世尊住處。詣已，禮敬世尊，坐於一面。坐於一面之具壽舍利弗，白世尊曰：</p>
        <p>「大德！過去、未來、現在之沙門、婆羅門，於等覺，無有勝於世尊之通智者，我如是深信於世尊。」</p>
        <p>「舍利弗！汝說廣大最勝之言，肯定深信，作師子吼：『大德！過去、未來、現在之沙門、婆羅門，於等覺，無有勝於世尊之通智者，我如是深信世尊。』</p>
        <p>舍利弗！汝對過去世之應供、正等覺者，以心念審察一切世尊之心念，（而知）諸世尊之戒如是，諸世尊之法如是，諸世尊之慧如是，諸世尊之住如是，諸世尊之解脫為如是耶？」</p>
        <p>「不也，大德！」</p>
        <p>「舍利弗！汝對未來世之應供、正等覺者，以心念審察一切世尊之心念，（而知）諸世尊之戒如是，諸世尊之法如是，諸世尊之慧如是，諸世尊之住如是，諸世尊之解脫為如是耶？」</p>
        <p><ref cRef="PTS.S.5.160"/>「不也，大德！」</p>
        <p>「舍利弗！汝對現在世之應供、正等覺者，以心念審察世尊之心念，（而知）世尊之戒如是，世尊之法如是，世尊之慧如是，世尊之住如是，世尊之解脫為如是耶？」</p>
        <p>「不也，大德！」</p>
        <p>「舍利弗！然則汝對過去、未來、現在之諸應供、正等覺者，無有心差別智，云何說廣大最勝之言，肯定深信，作師子吼：『大德！過去、未來、現在之沙門、婆羅門，於等覺，無有勝於世尊之通智者，我如是深信於世尊』耶？」</p>
        <p>「大德！我對於過去、未來、現在之諸應供、正等覺者，無有心之差別智，但知法之分齊。</p>
        <p>大德！譬如有王者，於邊土有都城，城壁牢固、壁樓牢固、唯有一門。於此具智聰明賢能之守門者，以遮不知之人，而知之人則得入。彼巡察其都城周匝之路，雖未見壁隙、壁孔，乃至如貓之匍出，彼思念：『麤大生類而出入此都城者，皆得由此門出入。』大德！如是，我知法之分齊。</p>
        <p>大德！於過去世之應供、正等覺者、一切之世尊，為斷心之隨煩惱——使慧羸<ref cRef="PTS.S.5.161"/>弱、及斷五蓋，繫心於善四念處，如實修習七覺支，以現等覺、無上正等覺。大德！於未來世將為應供、正等覺者、一切之世尊，為斷心之隨煩惱——使慧羸弱、及斷滅五蓋，繫心於善四念處，如實修習七覺支，以現等覺、無上正等覺。」</p>
        <p>「善哉，善哉！舍利弗！舍利弗！汝數數以此法門為比丘、比丘尼、優婆塞、優婆夷說示，舍利弗！諸愚人於如來有疑懼、疑惑者，若聞此法門，則對如來斷疑懼、疑惑。」</p>
    </body>
    <ps></ps>
</doc>
