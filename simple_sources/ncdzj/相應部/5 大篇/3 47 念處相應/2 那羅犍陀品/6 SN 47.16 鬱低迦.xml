<doc type="for_machine">
    <body>
        <head>
            〔一六〕第六　鬱低迦
            <ewn>
                <a/>
                <note>雜阿含經二四．二二（大正藏二．一七四c）。</note>
            </ewn>
        </head>
        <p>舍衛城因緣。</p>
        <p>時，具壽鬱低迦詣世尊住處。詣已，禮敬世尊，坐於一面。坐於一面之具壽鬱低迦白世尊曰：</p>
        <p>「大德！願為我略說法，我聞世尊之法，則獨靜居，不放逸、熱誠、專精而住。」</p>
        <p>「鬱低迦！然則，汝應清淨於善法之初。以何為善法之初耶？善清淨之戒與正直之見是。</p>
        <p>鬱低迦！汝若於戒善清淨且得正直之見，鬱低迦！汝則依戒、立戒，修習四念處。以何為四耶？</p>
        <p>鬱低迦！於此，汝於身觀身，熱誠、正知、正念，調伏世間之貪憂而住。於受……於心……於法觀法，熱誠、正知、正念，調伏世間之貪憂而住。鬱低迦！汝依戒、立戒，如是修習此四念處者，鬱低迦！汝則得死界之彼岸。」</p>
        <p>時，具壽鬱低迦……乃至……成為一阿羅漢。</p>
    </body>
    <ps></ps>
</doc>
