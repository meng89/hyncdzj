<doc>
    <meta/>
    <body>
        <head>
            〔一一〕第一　生類
        </head>
        <p>「諸比丘！譬如諸生類作四種之威儀路：時行、時住、時坐、時臥，皆依於地、立於地，作如是此四種之威儀。諸比丘！如是比丘乃依於戒、立於戒，以修習、多修七覺支。</p>
        <p>諸比丘！比丘云何依於戒、立於戒，以修習七覺支、多修七覺支耶？</p>
        <p>諸比丘！此有比丘，依遠離、依離貪、依滅盡，迴向於捨，以修習念覺支……〔擇法覺支……精進覺支……喜覺支……輕安覺支……定覺支〕依遠離、依離貪、依滅盡，迴向於捨，以修習捨覺支。</p>
        <p>諸比丘！比丘如是依於戒、立於戒，以修習七覺支、多修七覺支。」</p>
    </body>
    <notes/>
    <ps/>
    <notes/>
</doc>
