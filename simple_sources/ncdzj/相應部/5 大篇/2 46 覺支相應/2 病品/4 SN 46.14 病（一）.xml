<doc>
    <meta/>
    <body>
        <head>
            〔一四〕第四　病（一）
        </head>
        <p>如是我聞。一時，世尊住王舍城之竹林迦蘭陀迦園。</p>
        <p>其時，具壽摩訶迦葉住畢鉢羅窟，為患重疾病而困苦。</p>
        <p>時，世尊於日暮時分，由宴默起，至具壽摩訶迦葉住處。至已，坐於所設之座。</p>
        <p>坐已，世尊言於具壽摩訶迦葉曰：</p>
        <p>「迦葉！能忍否？充足否？苦之受損而不增，知損失，不知增長否？」</p>
        <p><ref cRef="PTS.S.5.80"/>「大德！難忍，不足，激苦之受有增無損，知增長，不知損失。」</p>
        <p>「迦葉！若修習、多修我所正說之七覺支，則可資助證知、等覺、涅槃。以何為七耶？迦葉！若修習、多修我所正說之念覺支，則可資助證知、等覺、涅槃……〔擇法覺支……精進覺支……喜覺支……輕安覺支……定覺支〕……迦葉！若修習、多修我所正說之捨覺支，則資助證知、等覺、涅槃。」</p>
        <p>「世尊！實覺支哉！善逝！實覺支哉！」</p>
        <p>世尊，如是說示已，具壽摩訶迦葉喜悅、歡喜於世尊之所說，具壽摩訶迦葉病癒，如是具壽摩訶迦葉之病斷。</p>
    </body>
    <notes/>
    <ps/>
    <notes/>
</doc>
