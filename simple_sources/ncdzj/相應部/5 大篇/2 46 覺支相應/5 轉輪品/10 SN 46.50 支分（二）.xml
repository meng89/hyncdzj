<doc type="for_machine">
    <body>
        <head>
            <ref cRef="PTS.S.5.102"/>
            〔五〇〕第十　支分（二）
        </head>
        <p>「諸比丘！言外支分者，不見其他有一支分，能起七覺支者。諸比丘！此即有善友。</p>
        <p>諸比丘！於有善友之比丘，以期修習七覺支、多修七覺支。</p>
        <p>諸比丘！有善友之比丘，云何修習七覺支、多修七覺支耶？</p>
        <p>諸比丘！於此有比丘，依遠離、依離貪、依滅盡，迴向於捨，以修習念覺支……〔擇法覺支……精進覺支……喜覺支……輕安覺支……定覺支〕……依遠離、依離貪、依滅盡，迴向於捨，以修習捨覺支。</p>
        <p>諸比丘！有善友之比丘，如是修習七覺支、多修七覺支。」</p>
    </body>
    <ps></ps>
</doc>
