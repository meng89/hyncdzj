<doc>
    <meta/>
    <body>
        <head>
            <ref cRef="PTS.S.5.101"/>
            〔四八〕第八　日輪
        </head>
        <p>「諸比丘！日輪上昇時，前驅之相為明相。諸比丘！如是比丘起七覺支時，先驅之相為善友。</p>
        <p>諸比丘！於有善友之比丘，以期修習七覺支、多修七覺支。</p>
        <p>諸比丘！有善友之比丘，云何以修習七覺支、多修七覺支耶？</p>
        <p>諸比丘！於此有比丘，依遠離、依離貪、依滅盡，迴向於捨，以修習念覺支……〔擇法覺支……精進覺支……喜覺支……輕安覺支……定覺支〕……依遠離、依離貪、依滅盡，迴向於捨，以修習捨覺支。</p>
        <p>諸比丘！有善友之比丘，如是修習七覺支、多修七覺支。」</p>
    </body>
    <notes/>
    <ps/>
    <notes/>
</doc>
