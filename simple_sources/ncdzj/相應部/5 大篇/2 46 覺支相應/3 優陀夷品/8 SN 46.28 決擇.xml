<doc type="for_machine">
    <body>
        <head>
            〔二八〕第八　決擇
        </head>
        <p>「諸比丘！我為汝等說決擇分之道，且諦聽。</p>
        <p>諸比丘！何為決擇分之道耶？謂七覺支是。以何為七耶？念覺支、〔擇法覺支、精進覺支、喜覺支、輕安覺支、定覺支、〕捨覺支是。」</p>
        <p>如是說已。具壽優陀夷，白世尊曰：</p>
        <p>「大德！云何修習、多修七覺支者，則資於決擇耶？」</p>
        <p><ref cRef="PTS.S.5.88"/>五</p>
        <p>「優陀夷！於此有比丘，依遠離、依離貪、依滅盡，迴向於捨，以修習廣大、無量無瞋之念覺支。彼於念覺支，以修習心於前之未決擇、於前未破裂之貪蘊以決擇而破裂之，於前未決擇、前未破裂之瞋蘊以決擇而破裂之，於前未決擇、前未破裂之癡蘊以決擇而破裂之……〔擇法覺支、精進覺支、喜覺支、輕安覺支、定覺支〕……依遠離、依離貪、依滅盡，迴向於捨，以修習廣大、無量、無瞋之捨覺支。彼於捨覺支，以修習心於前未決擇、前未破裂之貪蘊以決擇、而破裂之，於前未決擇、前未破裂之瞋蘊以決擇，而破裂之，於前未決擇、前未破裂之癡蘊以決擇而破裂之。</p>
        <p>優陀夷！如是修習、如是多修七覺支者，則資於決擇。」</p>
    </body>
    <ps></ps>
</doc>
