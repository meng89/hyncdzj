<doc>
    <meta/>
    <body>
        <head>
            〔二九〕第九　一法
        </head>
        <p>「諸比丘！我不見其他一法，若修習、多修此者，則資於斷諸結法。諸比丘！此即七覺支是。以何為七耶？念覺支、〔擇法覺支、精進覺支、喜覺支、輕安覺支、定覺支、〕捨覺支是。</p>
        <p>諸比丘！云何修習、多修七覺支者，則資於斷諸結法耶？</p>
        <p>諸比丘！於此有比丘，依遠離、依離貪、依滅盡，迴向於捨，以修習念覺支……〔擇法覺支、精進覺支、喜覺支、輕安覺支、定覺支〕……依遠離、依離貪、依滅盡，迴向於捨，以修習捨覺支。</p>
        <p>諸比丘！如是修習，如是多修七覺支者，則資於斷諸結法。</p>
        <p><ref cRef="PTS.S.5.89"/>四</p>
        <p>諸比丘！何為結法耶？</p>
        <p>眼是結法，於此生結繫之執著。〔耳……鼻……舌<a n="1"/>〕身是結法，於此生結繫之執著。意是結法，於此生結繫之執著。</p>
        <p>諸比丘！此名之為結法。」</p>
    </body>
    <notes/>
    <ps/>
    <notes>
        <note n="1">原本「耳……鼻」沒有附省略之記號。暹羅本有「耳……鼻……舌」，俱不出「身」。</note>
    </notes>
</doc>
