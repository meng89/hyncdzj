<doc>
    <meta/>
    <body>
        <head>
            〔二六〕第六　盡
        </head>
        <p>「諸比丘！有道有跡，以資於渴愛之盡，以修習此道、此跡。</p>
        <p>諸比丘！有何之道、有何之跡以資於渴愛之盡耶？謂七覺支是。以何為七耶？念覺支、〔擇法覺支、精進覺支、喜覺支、輕安覺支、定覺支、〕捨覺支是。」</p>
        <p>如是說已，具壽優陀夷，白世尊曰：</p>
        <p>「大德！云何修習七覺支、云何多修七覺支者，則資於渴愛之滅盡耶？」</p>
        <p>「優陀夷！於此有比丘，依遠離、依離貪、依滅盡，迴向於捨，以修習廣大無量無瞋之念覺支。彼依遠離、依離貪、依滅盡，迴向於捨，以修習廣大無量無瞋之念覺支，則渴愛斷除。渴愛斷則業斷、業斷則苦斷。</p>
        <p>……〔擇法覺支……精進覺支……喜覺支……輕安覺支……定覺支〕……</p>
        <p>依遠離、依離貪、依滅盡，迴向於捨，以修習廣大無量無瞋之捨覺支。彼依<ref cRef="PTS.S.5.87"/>遠離、依離貪、依滅盡，迴向於捨，以修習廣大無量無瞋之捨覺支，則渴愛斷。渴愛斷，則業斷、業斷，則苦斷。</p>
        <p>優陀夷！如是乃由渴愛之盡，則業盡；由業盡，則苦盡。」</p>
    </body>
    <notes/>
    <ps/>
    <notes/>
</doc>
