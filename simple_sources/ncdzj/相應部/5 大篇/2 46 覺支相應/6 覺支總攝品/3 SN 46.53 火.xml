<doc type="for_machine">
    <body>
        <head2>
            〇　序
        </head2>
        <head>
            〇　序
        </head>
        <p>時，有眾多之比丘，於晨早時分，著下衣、持衣、鉢，入舍衛城乞食。</p>
        <p>如「理趣經」。</p>
        <p>「諸比丘！若異學修行者，如是說者，則應如是言：『友等！心退縮時，修習何者之覺支，為非時耶？修習何者之覺支，為是時耶？友等！心掉舉之時，修習何者之覺支，為非時耶？修習何者之覺支，為是時耶？』諸比丘！如是之問，則異學修行者，將困惑不能作答。</p>
        <p>何以故耶？諸比丘！此非其境界。諸比丘！我於天、魔、梵、沙門、婆羅門、天、人眾中，不見對此問能起回答之心者，但除如來與如來之弟子有聞者。」</p>
        <head2>
            一　非時
        </head2>
        <head>
            一　非時
        </head>
        <p>「諸比丘！心退縮時，修習輕安覺支，為非時；修習定覺支，為非時；修習捨覺支，為非時。何以故耶？諸比丘！退縮心者，以此等諸法甚難發起。</p>
        <p>諸比丘！譬如有人，欲令小火熾燃。彼對此投以濕草，投以濕牛糞，投以濕<ref cRef="PTS.S.5.113"/>薪，加水、風，撒塵介<ewn><a/><note>「塵介」。原本 paṁsukāna 是 paṁsukena 之誤。</note></ewn>，彼人得能令小火熾燃耶？」</p>
        <p>「大德！不能！」</p>
        <p>「諸比丘！如是，心退縮時，修習輕安覺支者，非其時；修習定覺支者，非其時；修習捨覺支者，非其時。何以故耶？諸比丘！退縮心者，以此等諸法甚難發起。」</p>
        <head2>
            二　時
        </head2>
        <head>
            二　時
        </head>
        <p>「諸比丘！心退縮時，是修習擇法覺支之時，修習精進覺支之時，修習喜覺支之時。何以故耶？諸比丘！退縮心者，以此等諸法易於發起。</p>
        <p>諸比丘！譬如有人，欲使小火熾燃。彼對此投以乾草，投以乾牛糞，投以乾薪，加吹氣，不撒塵介，彼人得令小火熾燃耶？」</p>
        <p>「大德！如是。」</p>
        <p>「諸比丘！如是心退縮時，是修習擇法覺支之時，修習精進覺支之時，修習喜覺支之時。何以故耶？諸比丘！退縮心者，此等以諸法易於發起。」</p>
        <head2>
            三　非時
        </head2>
        <head>
            三　非時
        </head>
        <p><ref cRef="PTS.S.5.114"/>一七</p>
        <p>「諸比丘！心掉舉時，修習擇法覺支非其時，修習精進覺支非其時，修習喜覺支非其時。何以故？諸比丘！掉舉心者，以此等諸法甚難使其寂靜。</p>
        <p>諸比丘！譬如有人，欲滅大火聚。彼對此投以乾草，投以乾牛糞，投以乾薪，加吹風，不撒塵介，彼人得能滅大火之聚耶？」</p>
        <p>「大德！不能。」</p>
        <p>「諸比丘！如是心掉舉時，修習擇法覺支非其時，修習精進覺支非其時，修習喜覺支非其時。何以故耶？諸比丘！掉舉心者，以此等之諸法甚難使其寂靜。」</p>
        <head2>
            四　時
        </head2>
        <head>
            四　時
        </head>
        <p>「諸比丘！心掉舉時，是修習輕安覺支之時，是修習定覺支之時，是修習捨覺支之時。何以故？諸比丘！掉舉心者，以此等之諸法易使其寂靜。</p>
        <p>諸比丘！譬如有人欲滅大火聚。彼對此投以濕草，投以濕牛糞，投以濕薪，加水、風，撒塵介，則彼人得能滅大火聚耶？」</p>
        <p>「大德！如是。」</p>
        <p><ref cRef="PTS.S.5.115"/>「諸比丘！如是心掉舉時，是修習輕安覺支之時，是修習定覺支之時，是修習捨覺支之時。何以故？諸比丘！掉舉心者，以此等之諸法易使寂靜。</p>
        <p>諸比丘<ewn><a/><note>「諸比丘」，原本 bhikkhavi 是 bhikkhave 之誤。</note></ewn>！至於念（覺支），我說：念可常有」。</p>
    </body>
    <ps></ps>
</doc>
