<doc type="for_machine">
    <body>
        <head2>
            〇
        </head2>
        <head>
            〇
        </head>
        <p>如是我聞。一時，世尊住王舍城耆闍崛山中。</p>
        <p>時，無畏王子詣世尊住處。詣已，禮敬世尊，坐於一面。坐於一面之無畏王子白世尊曰：</p>
        <p>「大德！富蘭迦葉作如是言：『於無智、無見為無因、無緣，無智、無見是無因、無緣。於智、見為無因、無緣，智、見是無因、無緣。』於此，世尊作云何說示耶？」</p>
        <p>「王子！於無智、無見為有因、有緣，無智、無見是有因、有緣。王子！於智、<ref cRef="PTS.S.5.127"/>見為有因、有緣，智、見是有因、有緣。」</p>
        <head2>
            一
        </head2>
        <head>
            一
        </head>
        <p>「大德！云何於無智、無見為有因、有緣耶？云何無智、無見是有因有緣耶？」</p>
        <p>「王子！為欲貪所纏，以隨逐於欲貪之心而住，對已生欲貪之出離，不能如實知見時，王子！此為無智、無見之因、之緣，如是無智、無見，為有因、有緣。</p>
        <p>王子！又為瞋恚所纏，以隨逐於瞋恚之心而住……乃至……</p>
        <p>……為惛眠所纏……</p>
        <p>……為掉悔所纏……</p>
        <p>為疑惑所纏，以隨逐於疑惑之心而住，對已生疑惑之出離，不能如實知見時，王子！此為無智、無見之因、之緣。如是，無智、無見為有因、有緣。」</p>
        <p>「大德！此法門當云何名之耶？」</p>
        <p>「王子！此名之為蓋。」</p>
        <p>「實則為蓋哉！世尊！實則為蓋哉！善逝！大德！譬如為一一之蓋所遮伏，即不能如實知見，何況於五蓋耶？」</p>
        <head2>
            二
        </head2>
        <head>
            二
        </head>
        <p>「大德！又云何於智、見為有因、有緣耶？云何智、見是有因、有緣耶？」</p>
        <p><ref cRef="PTS.S.5.128"/>一三</p>
        <p>「王子！於此有比丘，依遠離、依離貪、依滅盡，迴向於捨，以修習念覺支。彼以修習念覺支之心，如實知、見。王子！此為智、見之因、之緣。如是，智、見為有因、有緣。</p>
        <p>王子！復次，比丘……〔擇法覺支……精進覺支……喜覺支……輕安覺支……定覺支〕……</p>
        <p>依遠離、依離貪、依滅盡，迴向於捨，以修習捨覺支。彼以修習捨覺支之心，如實知見。王子！此為智、見之因、之緣。如是，智、見為有因、有緣。」</p>
        <p>「大德！此法門當云何名之耶？」</p>
        <p>「王子！此名之為覺支。」</p>
        <p>「實為覺支哉！世尊！實為覺支哉！善逝！大德！譬如成就一一之覺支，即是如實知見，何況於七覺支耶？大德！我登上耆闍崛山，雖身疲勞、心疲勞，然而得輕利，以現觀於法。」</p>
        <head2>
            
        </head2>
        <head/>
        <p>攝頌曰：</p>
        <j>
            <s>食及理趣火</s>
            <s>慈與傷歌邏</s>
            <s>耆闍崛山中</s>
            <s>無畏之所問</s>
            <s>覺支相應中</s>
        </j>
        <p>覺支相應　第六覺支總攝品（終）</p>
    </body>
    <ps></ps>
</doc>
