<doc>
    <meta/>
    <body>
        <head>
            一　非時
        </head>
        <p>「諸比丘！心退縮時，修習輕安覺支，為非時；修習定覺支，為非時；修習捨覺支，為非時。何以故耶？諸比丘！退縮心者，以此等諸法甚難發起。</p>
        <p>諸比丘！譬如有人，欲令小火熾燃。彼對此投以濕草，投以濕牛糞，投以濕<ref cRef="PTS.S.5.113"/>薪，加水、風，撒塵介<a n="1"/>，彼人得能令小火熾燃耶？」</p>
        <p>「大德！不能！」</p>
        <p>「諸比丘！如是，心退縮時，修習輕安覺支者，非其時；修習定覺支者，非其時；修習捨覺支者，非其時。何以故耶？諸比丘！退縮心者，以此等諸法甚難發起。」</p>
    </body>
    <notes/>
    <ps/>
    <notes>
        <note n="1">「塵介」。原本 paṁsukāna 是 paṁsukena 之誤。</note>
    </notes>
</doc>
