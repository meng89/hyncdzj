<doc type="for_machine">
    <body>
        <head2>
            〇　序
        </head2>
        <head>
            〇　序
        </head>
        <p>時，有眾多比丘，晨早時分，著下衣、持衣、鉢，入舍衛城乞食。</p>
        <p>時，彼諸比丘思念：「步行至舍衛城乞食，尚過早，我等可先往異學修習者之園。」</p>
        <p>時，彼諸比丘至異學修行者之園。至已，與彼異學修行者，互相交談慶慰、歡喜、感銘之語後，坐於一面。異學修行者，言於坐在一面之諸比丘曰：</p>
        <p>「友等！沙門瞿曇為弟子如是說法曰：『諸比丘！汝等欲斷心之隨煩惱——使慧羸弱、及斷五蓋，宜如實修習七覺支。』友等！我等亦為弟子如是說法曰：『友等！汝等欲斷心之隨煩惱——使慧羸弱、及斷五蓋，宜如實修習七覺支。』友等！於此，沙門瞿曇與我等之說法與說法、教誡與教誡，有何之差別、何之特相、何之殊異耶？」</p>
        <p>時，彼諸比丘對異學修行者之所說不歡喜、不呵責。不歡喜、不呵責，從座起而離去，曰：「我等唯於世尊之處，知此所說義。」</p>
        <p>時，彼諸比丘行至舍衛城乞食。食後，由乞食歸，詣世尊住處。詣已，禮敬世尊，坐於一面。</p>
        <p><ref cRef="PTS.S.5.109"/>八</p>
        <p>坐於一面之彼諸比丘，白世尊曰：</p>
        <p>「大德！於此，我等於晨早時分，著下衣、持衣、鉢，入舍衛城乞食。大德！其時，我等思念：『行至舍衛城乞食，為時過早，我等可往異學修行者之園。』大德！時我等至異學修行者之園。至已，與彼異學修行者，互相交談慶慰、歡喜、感銘之語後，坐於一面。大德！時，彼異學修行者，對坐於一面之我等曰：</p>
        <p>『友等！沙門瞿曇為弟子如是說法曰……有何之殊異耶？』</p>
        <p>大德！時，我等對異學修行者之所說，不歡喜、不呵責。不歡喜，不呵責，即從座起而離去，曰：『我等唯於世尊之處，知此所說義。』」</p>
        <p>「諸比丘！異學修行者如是說，則應如是言：『友等！有理趣，依此理趣，而五蓋有十，七覺支為十四。』諸比丘！如是之問，異學修行者則不能答，而生困惑。</p>
        <p>何以故？諸比丘！此非其境界。諸比丘！我未見於天、魔、梵、沙門、婆羅門、天、人眾中，對於此問，能起應答之心者，但除如來與如來之弟子有聞者。」</p>
        <head2>
            一　五成為十
        </head2>
        <head>
            <ref cRef="PTS.S.5.110"/>
            一　五成為十
        </head>
        <p>「諸比丘！有何之理趣？依其理趣，五蓋成為十耶？</p>
        <p>諸比丘！內之欲貪亦蓋，外之欲貪亦蓋，欲貪蓋者，乃依此而說，故依此理趣為二。</p>
        <p>諸比丘！內之瞋恚亦蓋，外之瞋恚亦蓋，瞋恚蓋者，乃依此而說，故依此理趣為二。</p>
        <p>諸比丘！惛沈亦蓋，睡眠亦蓋，惛眠蓋者，乃依此而說，故依此之理趣為二。</p>
        <p>諸比丘！掉舉亦蓋，追悔亦蓋，掉悔蓋者，乃依此而說，故依此之理趣為二。</p>
        <p>諸比丘！內法之疑惑亦蓋，外法之疑惑亦蓋，疑惑蓋者，乃依此而說，故依此之理趣為二。</p>
        <p>諸比丘！有此之理趣，依此之理趣，而五蓋為十。」</p>
        <head2>
            二　七為十四
        </head2>
        <head>
            二　七為十四
        </head>
        <p>「諸比丘！有何之理趣？依其理趣，七覺支成為十四耶？</p>
        <p>諸比丘！內法之念，為念覺支；外法之念，亦為念覺支。念覺支者，則依此而說，故依此理趣為二。</p>
        <p><ref cRef="PTS.S.5.111"/>二二</p>
        <p>諸比丘！於外法以慧決擇、伺察、思慮，為擇法覺支；於內法以慧決擇、伺察、思慮、亦為擇法覺支。擇法覺支者，則依此而說，故依此理趣為二。</p>
        <p>諸比丘！身之精進，為精進覺支；心之精進，亦為精進覺支。精進覺支者，則依此而說，故依此之理趣為二。</p>
        <p>諸比丘！有尋、有伺之喜，為喜覺支；無尋、無伺之喜，亦為喜覺支。喜覺支者，則依此而說，故依此理趣為二。</p>
        <p>諸比丘！身之輕安，為輕安覺支；心之輕安，亦為輕安覺支。輕安覺支者，則依此而說，故依此之理趣為二。</p>
        <p>諸比丘！有尋、有伺之定，亦為定覺支；無尋、無伺之定，亦為定覺支。定覺支者，則依此而說，故依此之理趣為二。</p>
        <p>諸比丘！內法之捨，亦為捨覺支；外法之捨，亦為捨覺支。捨覺支者，則依此而說，故依此之理趣為二。</p>
        <p>諸比丘！有此之理趣；依此之理趣，七覺支而為十四。」</p>
    </body>
    <ps></ps>
</doc>
