<doc>
    <meta/>
    <body>
        <head>
            〔一〕第一　雪山
        </head>
        <p>舍衛城……予說示。</p>
        <p>「諸比丘！象依雪山使其身增大，獲得其力；於彼處使身增大，以獲得其力已，入於小池，入小池已，入大池，入大池已，入小河，入小河已，入大河，入大河已，入大海洋，於彼處其身得廣大。</p>
        <p>諸比丘！如是比丘，依於戒而立於戒，以修習七覺支，多修七覺支者，則於諸法得廣大。</p>
        <p>諸比丘！比丘云何依於戒而立於戒，以修習七覺支，多修七覺支者，則於諸法得廣大耶？</p>
        <p><ref cRef="PTS.S.5.64"/>五</p>
        <p>諸比丘！於此有比丘，依遠離、依離貪、依滅盡，迴向於捨以修習念覺支……修習擇法覺支……修習精進覺支……修習喜覺支……修習輕安覺支……修習定覺支。依遠離，依離貪，依滅盡，迴向於捨以修習捨覺支。</p>
        <p>諸比丘！如是比丘，依於戒而立於戒，以修習七覺支，多習七覺支者，則於諸法得廣大。」</p>
    </body>
    <notes/>
    <ps/>
    <notes/>
</doc>
