<doc>
    <meta/>
    <body>
        <head>
            〔三〕第三　戒
            <a n="1"/>
        </head>
        <p>「諸比丘！諸比丘若戒具足、定具足、慧具足、解脫具足、解脫智見具足者，諸比丘！則稱其比丘之見為多所作。</p>
        <p>……諸比丘！說其比丘之聽聞為多所作……諸比丘！說其比丘之詣至為多所作……諸比丘！說其比丘之承事為多所作……諸比丘！說其比丘之隨念為多所作……諸比丘！說其比丘之出家為多所作。</p>
        <p>何以故耶？諸比丘！如是之比丘聽法已，依身遠離與心遠離之二種遠離，而住於遠離，如是遠離而住隨念，隨尋彼法。</p>
        <p><ref cRef="PTS.S.5.68"/>五</p>
        <p>諸比丘！比丘如是遠離而住於隨念，隨尋彼法時，彼比丘生念覺支。比丘修習念覺支時，於比丘念覺支修習圓滿，如是正念而住，以慧決擇、伺察、觀察彼法。</p>
        <p>諸比丘！比丘如是正念而住，以慧決擇、伺察、觀察彼法時，彼比丘發生擇法覺支。比丘修習擇法覺支時，於比丘擇法覺支修習圓滿，以慧決擇，伺察、觀察彼法，則生不退之精進。</p>
        <p>諸比丘！比丘以慧決擇、伺察、觀察彼法，不退精進時，彼比丘發生精進覺支。比丘修習精進覺支時，於比丘精進覺支修習圓滿，若發精進者，則得離財之喜。</p>
        <p>諸比丘！發精進、得離財之喜時，彼比丘發喜覺支。比丘修習喜覺支時，於比丘喜覺支修習圓滿，達意喜者，則得身輕安、心輕安。</p>
        <p>諸比丘！比丘意喜而身輕安、心輕安時，於比丘發輕安覺支。比丘修習輕安覺<ref cRef="PTS.S.5.69"/>支時，於比丘輕安覺支修習圓滿，身輕安者，則得樂，得樂者，則得心定。</p>
        <p>諸比丘！比丘身輕安而得樂、得心定時，諸比丘！比丘發定覺支。比丘修習定覺支時，於比丘定覺支修習圓滿，如是得心定，為善觀察者。</p>
        <p>諸比丘！比丘如是得心定，為善觀察者時，比丘發捨覺支。比丘修習捨覺支時，於比丘捨覺支修習圓滿。</p>
        <p>諸比丘！如是修習七覺支，如是多修者，則可期有七果、七功德。何為七果、七功德耶？</p>
        <p>（１）於現法已得開悟。（２）若於現法中，未得開悟者，則於命終時亦得開悟。</p>
        <p>（３）若於現法未得開悟，命終時亦未得開悟者，則依終盡五下分結得中般涅槃。</p>
        <p>（４）若於現法未得開悟，命終時亦未得開悟，依終盡五下分結盡未得中般涅槃者，則依終盡五下分結，以得生般涅槃。</p>
        <p>（５）若於現法未得開悟，命終時亦未得開悟，依終盡五下分結未得中般涅<ref cRef="PTS.S.5.70"/>槃，依終盡五下分結，未得生般涅槃者，則依終盡五下分結，而得無行般涅槃。</p>
        <p>（６）若於現法未得開悟，於命終時未得開悟，依終盡五下分結未得中般涅槃，依終盡五下分結，未得生般涅槃，依終盡五下分結未得無行般涅槃者，則依終盡五下分結，得有行般涅槃。</p>
        <p>（７）若於現法未得開悟，命終時未得開悟，依終盡五下分結，未得中般涅槃，依終盡五下分結，未得生般涅槃，依終盡五下分結，未得無行般涅槃，依終盡五下分結，未得有行般涅槃者，則依終盡五下分結，為上流以至於色究竟天。</p>
        <p>諸比丘！如是修習，如是多修七覺支，則可期得此七果、七功德。」</p>
    </body>
    <notes/>
    <ps/>
    <notes>
        <note n="1">雜阿含經二七．二五及二七．二九（大正藏二．一九六c、二九七a）。</note>
    </notes>
</doc>
