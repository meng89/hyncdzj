<doc>
    <meta/>
    <body>
        <head>
            〔五〕第五　比丘
            <a n="1"/>
        </head>
        <p>時，有一比丘來詣世尊住處，詣已，禮敬世尊，坐於一面。坐於一面之彼比丘白世尊曰：</p>
        <p>「大德！覺支，所云覺支者，大德！云何說為覺支耶？」</p>
        <p>「比丘！資於覺故，說為覺支。</p>
        <p>比丘！於此有比丘，依遠離、依離貪、依滅盡，迴向於捨以修習念覺支……擇法覺支……精進覺支……喜覺支……輕安覺支……定覺支……依遠離、依離貪、依滅盡，迴向於捨以修習捨覺支。</p>
        <p>比丘！若修習此七覺支者，則由欲漏心解脫，由有漏心解脫，由無明漏心解脫。解脫者，則『我解脫』智生，了知生已盡、梵行已立、所作已辦、更不受後有。</p>
        <p>比丘！資於覺故，說為覺支。」</p>
    </body>
    <notes/>
    <ps/>
    <notes>
        <note n="1">雜阿含經二七．二二（大正藏二．一九六b）。</note>
    </notes>
</doc>
