<doc>
    <meta/>
    <body>
        <head>
            〔八〕第八　優波摩
            <a n="1"/>
        </head>
        <p>一時，具壽優婆摩與具壽舍利弗，住於憍賞彌瞿師羅園。</p>
        <p>時，具壽舍利弗於日暮時分，由宴默起，至具壽優波摩住處。至已，與具壽優波摩相交談慶慰、歡喜、感銘之言後，坐於一面。坐於一面之具壽舍利弗，言於具壽優波摩曰：</p>
        <p>「友優波摩！比丘應知『於內如理作意，如是善升起七覺支者，則資於樂住』耶？」</p>
        <p>「友舍利弗！比丘應知『於內如理作意，如是善升起此七覺支，以資於樂住。』友！比丘若發念覺支，則知：『我心善解脫、我善永斷惛眠、我善調伏掉悔，我發精進、希求、作意、不退縮』……〔擇法覺支……精進覺支……喜覺支……輕安覺<ref cRef="PTS.S.5.77"/>支……定覺支〕……友！比丘若發捨覺支者，則知：『我心善解脫、我善永斷惛眠、我善調伏掉悔，我發精進、希求、作意、不退縮。』</p>
        <p>友舍利弗！比丘<a n="2"/>應如是知：『於內如理作意，如是善造作此七覺支，則資於樂住。』」</p>
    </body>
    <notes/>
    <ps/>
    <notes>
        <note n="1">雜阿含經二七．八（大正藏二．一九三b）。</note>
        <note n="2">「比丘」之一語原本缺失。</note>
    </notes>
</doc>
