<doc type="for_machine">
    <body>
        <head>
            <ref cRef="PTS.S.5.92"/>
            〔三三〕第三　煩惱（一）
            <ewn>
                <a/>
                <note>增支部經典原典三．一六頁。</note>
            </ewn>
        </head>
        <p>「諸比丘！金之隨煩惱<ewn><a/><note>「金之煩惱」，為金之夾雜物。乃對後之心隨煩惱，今同原語，故用同譯語。</note></ewn>有五種。被此隨煩惱染污時，金則不柔軟、不堪任、不清淨、脆而不堪正用。以何為五耶？</p>
        <p>諸比丘！鐵為金之隨煩惱，被此隨煩惱染污時，金則不柔軟、不堪任、不清淨、脆而不堪正用。</p>
        <p>諸比丘！銅為金之隨煩惱，被此隨煩惱染污時，金……乃至……</p>
        <p>諸比丘！錫為金之隨煩惱，……乃至……</p>
        <p>諸比丘！鉛為金之隨煩惱，……乃至……</p>
        <p>諸比丘！銀為金之隨煩惱，被此隨煩惱染污時，金則不柔軟、不堪任、不清淨、脆而不堪正用。</p>
        <p>諸比丘！此五者為金之隨煩惱，被此隨煩惱染污時，金則不柔軟、脆而不堪正用。</p>
        <p>諸比丘！如是，心之隨煩惱有五種，被此隨煩惱染污時，心則不柔軟、不堪任、不清淨、脆而雖得正定，諸漏不能盡。以何為五耶？</p>
        <p>諸比丘！欲貪為心之隨煩惱，被此隨煩惱染污時，心則不柔軟、不堪任、不清淨、脆而不能正盡諸漏。</p>
        <p>……瞋隨眠……惛眠隨眠……掉悔隨眠……疑隨眠……</p>
        <p><ref cRef="PTS.S.5.93"/>一四</p>
        <p>諸比丘！此五者為心之隨煩惱，被此隨煩惱染污時，心則不柔軟、不堪任、不清淨、脆而不能正盡諸漏。」</p>
    </body>
    <ps></ps>
</doc>
