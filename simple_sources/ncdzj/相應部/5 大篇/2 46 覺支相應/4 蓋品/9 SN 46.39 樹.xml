<doc type="for_machine">
    <body>
        <head>
            〔三九〕第九　樹
            <ewn>
                <a/>
                <note>雜阿含經二六．六七（大正藏二．一九〇a）。</note>
            </ewn>
        </head>
        <p>「諸比丘！大樹之種子微細，但其枝幹大，將覆蔽諸樹木，諸樹木因被覆蔽而破損、倒壞。</p>
        <p>諸比丘！何者之大樹其種子細微而枝幹大，以覆蔽諸樹木，諸樹木因被覆蔽而破損、倒壞耶？謂：阿濕波他樹、尼拘留他樹、無花果樹、優曇羅樹、犍遮耶樹、迦捭多羅樹是。</p>
        <p>諸比丘！如是，於此有一類之男子，棄諸欲，離家為出家，然彼被諸欲或更甚邪惡者所破損、倒壞。</p>
        <p>諸比丘！障蓋有五種，以覆蔽於心，使慧羸弱。以何為五耶？</p>
        <p>諸比丘！欲貪為障蓋，以覆蔽於心，使慧羸弱。諸比丘！瞋恚為障蓋，以覆蔽於心，使慧羸弱。諸比丘！惛眠為障蓋，以覆蔽於心，使慧羸弱。諸比丘！掉悔為障蓋，以覆蔽於心，使慧羸弱。諸比丘！疑惑為障蓋，以覆蔽於心，使慧羸弱。</p>
        <p><ref cRef="PTS.S.5.97"/>諸比丘！有此五種障蓋，以覆蔽於心，使慧羸弱。</p>
        <p>諸比丘！七覺支為無障、無蓋、不覆蔽於心，若修習、多修此者，則助於明解脫果之現證。以何為七耶？</p>
        <p>諸比丘！念覺支為無障、無蓋、無覆蔽於心，若修習、多修此者，則助於明解脫果之現證……〔擇法覺支……精進覺支……喜覺支……輕安覺支……定覺支〕……諸比丘！捨覺支為無障、無蓋、無覆蔽於心，若修習多修此者，則助於明解脫果之現證。</p>
        <p>諸比丘！此七覺支為無障、無蓋、無覆蔽於心，若修習、多修此者，則助於明解脫果之現證。」</p>
    </body>
    <ps></ps>
</doc>
